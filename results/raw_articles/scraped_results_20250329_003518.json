[
  {
    "id": "989aadd8-0c07-11f0-9faa-c3f1d5c7b26f",
    "title": "කොළඹ කොටස් වෙළෙඳපොලේ සියලු කොටස් මිල දර්ශක අගය ඒකක 15,000 ඉක්මවා යයි..",
    "url": "https://sinhala.newsfirst.lk/2024/12/23/%e0%b6%9a%e0%b7%9c%e0%b7%85%e0%b6%b9-%e0%b6%9a%e0%b7%9c%e0%b6%a7%e0%b7%83%e0%b7%8a-%e0%b7%80%e0%b7%99%e0%b7%85%e0%b7%99%e0%b6%b3%e0%b6%b4%e0%b7%9c%e0%b6%bd%e0%b7%9a",
    "cover_image": "https://cdn.newsfirst.lk/sinhala-uploads/2023/06/3b26ceda-colombo-stock-exchange-535606.jpg",
    "date_published": "23-12-2024 | 6:07 PM",
    "content": "පසුගිය නොවැම්බර් මාසයේ සිට කොටස් වෙළෙඳපොළ මෙලෙස ඉහළ යමින් පවතින අතර,  සංචාරක, බැංකු හා රක්ෂණ ක්ෂේත්‍රයේ කොටස් සඳහා ආයෝජකයින්ගේ වැඩි නැඹුරුවක් දක්නට ලැබිණි. කොටස් වෙළෙඳපොළ ගනුදෙනු පසුගිය 16 වැනිදා  කැපී පෙනෙන ලෙස ඉහළ ගියේ,  සියලු කොටස් මිල දර්ශකය එතෙක් ඉතිහාසයේ වැඩිම අගය සටහන් කරමින්. එදින එම අගය දැක්වුණේ  14,500 දශම 4 යි 4 ක් ලෙසයි.",
    "source": "https://sinhala.newsfirst.lk/"
  },
  {
    "id": "98e1b92d-0c07-11f0-8e27-c3f1d5c7b26f",
    "title": "ශ්‍රී ලංකාවේ ණය ශ්‍රේණිගත කිරීම්වල ධනාත්මක ප්‍රවණතාවක් - Fitch Ratings",
    "url": "https://sinhala.newsfirst.lk/2024/12/21/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b6%ab%e0%b6%ba-%e0%b7%81%e0%b7%8a%e2%80%8d%e0%b6%bb",
    "cover_image": "https://cdn.newsfirst.lk/sinhala-uploads/2024/12/New Project (10)-576701.jpg",
    "date_published": "21-12-2024 | 10:25 PM",
    "content": "මේ හේතුවෙන්  Fitch Ratings ආයතනය,මෙරට දිගුකාලීන විදේශ ණය ශ්‍රේණිය ඉහළ දැමීමට කටයුතු කර ඇත. ශ්‍රී ලංකාවේ දිගුකාලීන විදේශ විනිමය ණය නිකුත් ශ්‍රේණිය RD මට්ටමේ සිට CCC + මට්ටම දක්වා උසස් කර තිබෙන අතර, දේශීය විනිමය ණය නිකුත් ශ්‍රේණිය CCC - සිට CCC + දක්වා ඉහළ නංවා තිබේ. Fitch Ratings ආයතනය පැවසුවේ ජාත්‍යන්තර ණය ප්‍රතිව්‍යුහගත කිරීමේ සාර්ථකත්වය වැඩි දියුණුකළ සාර්ව ආරිථික දර්ශක සහ දේශීය මුදල් පැහැරහැරීමේ අවධානම අඩුකිරීම මෙමගින් පිළිඹිබු කරන බවයි.   මේ අතර විදේශ ණය ප්‍රතිව්‍යුහගතකරණයට අනුව භාණ්ඩාගාර බැඳුම්කර අටක් මගින් ජාත්‍යන්තර ස්වෛරී බැඳුම්කර හුවමාරු කර ඇති බව ශ්‍රී ලංකා මහ බැංකුව පවසයි. මහ බැංකුව පෙන්වා දෙන්නේ මෙම සියලු බැඳුම්කර රුපියල් මිලියන 19,466.1ක වෙන්කළ මුදලකින් සමන්විත බවයි.",
    "source": "https://sinhala.newsfirst.lk/"
  },
  {
    "id": "98f9fcbe-0c07-11f0-a1d7-c3f1d5c7b26f",
    "title": "බලපෑමට ලක්වූ කුඩා හා මධ්‍ය පරිමාණ ව්‍යවසායකයින්ට ණය සහන...",
    "url": "https://sinhala.newsfirst.lk/2024/12/22/%e0%b6%b6%e0%b6%bd%e0%b6%b4%e0%b7%91%e0%b6%b8%e0%b6%a7-%e0%b6%bd%e0%b6%9a%e0%b7%8a%e0%b7%80%e0%b7%96-%e0%b6%9a%e0%b7%94%e0%b6%a9%e0%b7%8f-%e0%b7%84%e0%b7%8f",
    "cover_image": "https://cdn.newsfirst.lk/sinhala-uploads/2024/11/Central bank-570372.jpg",
    "date_published": "22-12-2024 | 7:15 AM",
    "content": "ඒ, ශ්‍රී ලංකා මහ බැංකුව විසිනි. ඒ අනුව ලබන වසරේ මාර්තු 31 වැනිදා වන විට අදාළ බැංකුවල ව්‍යාපාර යළි පණ ගැන්වීමේ ඒකක සමග සාකච්ඡා ආරම්භ කර ඇති කුඩා හා මධ්‍ය පරිමාණ ගනුදෙනුකරුවන් සඳහා එම සහන හිමිවේ. ඒ, 2019 වසරේ අප්‍රේල් පළමු වැනිදා හෝ ඉන් අනතුරුව අදියර තුනෙහි ණය ලෙස වර්ගීකරණය කර ඇති ණය පහසුකම්වලට අදාළව සියලු ලේඛන ඉදිරිපත් කිරීමට යටත්වයි. ඒ අනුව මෙම වසරේ දෙසැම්බර් 15 වැනිදාට ගෙවිය යුතු මුළු හිඟ ණය ප්‍රාග්ධනය, රුපියල් මිලියන 25 ට අඩු නම්, ලබන වසරේ දෙසැම්බර් 31 වැනිදාට පෙර ප්‍රතිලේඛණගත කළ ණය ආපසු ගෙවීම ආරම්භ කළ යුතුයි. රුපියල් මිලියන 25 ත් මිලියන 50 ත් අතර හි﻿ඟ ණය පවතින ගනුදෙනුකරුවන් ලබන වසරේ සැප්තැම්බර් 30 වැනිදාට පෙර ණය ආපසු ගෙවීම ආරම්භ කළ යුතු වේ. ලබන වසරේ ජුනි 30 වැනිදාට පෙර ණය ආපසු ගෙවීම ආරම්භ කළ යුත්තේ, රුපියල් මිලියන 50 ට වැඩි හි﻿ඟ ණය ඇති ගනුදෙනුකරුවන්. ඒ අනුව නොගෙවූ ණය පොලිය නිදහස් කිරීම සම්බන්ධයෙන් සහන සලසා තිබේ. ඒ යටතේ රුපියල් මිලියන 5 සිට මිලියන 10 දක්වා හිඟ ණය මාස හයක් ඇතුළත නිරාකරණය කළහොත් සියයට 65 ක්, අවුරුද්දක් ඇතුළත සියයට 50 ක් සහ මාස 12 කට වැඩි මාස 60 කට අඩු කාලයක් තුළ සියයට 40 ක් ලෙස ණය පොලී නිදහස් කිරීමට නියමිතයි. සමස්ත හිඟ ණය රුපියල් මිලියන 10 සිට මිලියන 25 දක්වා පවතින්නේ නම්, මාස හයක් ඇතුළත එය නිදහස් කළහොත් සියයට 35 ක පොලිය නිදහස් කරනු ඇති. එය වසරකින් ගෙවන්නේ නම්, සියයට 25 කින් සහ මාස 12 කට වැඩි මාස 60 කට අඩු කාලයක් තුළ සියයට 20 ක් ලෙස ණය පොලිය නිදහස් කිරීමට නියමිතයි.",
    "source": "https://sinhala.newsfirst.lk/"
  },
  {
    "id": "a0070e33-0c07-11f0-be98-c3f1d5c7b26f",
    "title": "ජනවාරි මාසයේදී විදෙස් ශ්‍රමිකයින්ගෙන් අමෙ. ඩොලර් මිලියන 573ක් මෙරටට",
    "url": "https://sinhala.newsfirst.lk/2025/02/08/%e0%b6%a2%e0%b6%b1%e0%b7%80%e0%b7%8f%e0%b6%bb%e0%b7%92-%e0%b6%b8%e0%b7%8f%e0%b7%83%e0%b6%ba%e0%b7%9a%e0%b6%af%e0%b7%93-%e0%b7%80%e0%b7%92%e0%b6%af%e0%b7%99%e0%b7%83",
    "cover_image": "https://cdn.newsfirst.lk/sinhala-uploads/2025/02/New Project (12)-581632.jpg",
    "date_published": "08-02-2025 | 5:17 PM",
    "content": "පසුගිය වසරේ ජනවාරි මාසයේදී විදෙස් ශ්‍රමිකයින්ගෙන් ලැබී ඇති ආදායම අමෙරිකානු ඩොලර් මිලියන 487.6කි. ශ්‍රී ලංකා මහ බැංකුව නිවේදනය කළේ, එය 17.5% ක වැඩිවීමක් බවයි.",
    "source": "https://sinhala.newsfirst.lk/"
  },
  {
    "id": "a0214de4-0c07-11f0-b7fb-c3f1d5c7b26f",
    "title": "දකුණු කොරියාවේ ලැව්ගිනිවලින් ශ්‍රී ලාංකිකයින්ට කිසිදු හානියක් නෑ - තානාපති කර්යාලය",
    "url": "https://sinhala.newsfirst.lk/2025/03/23/%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%9a%e0%b7%9c%e0%b6%bb%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%bd%e0%b7%90%e0%b7%80%e0%b7%8a%e0%b6%9c",
    "cover_image": "https://cdn.newsfirst.lk/sinhala-uploads/2025/03/New Project (5)-585816.jpg",
    "date_published": "23-03-2025 | 7:01 AM",
    "content": "තානාපති කාර්යාලය සඳහන් කළේ, එම ප්‍රදේශවල වෙසෙන ලාංකිකයින් පිළිබඳ දැඩි විමසිල්ලෙන් පසුවන බවයි. දකුණු කොරියාවේ සිටින ලාංකික ශ්‍රමිකයින් සංඛ්‍යාව 35,000 ක් පමණ වේ. එරට ගිනිකොණ දිග ප්‍රදේශවල ව්‍යාප්තවන ලැව්ගිනි හේතුවෙන් පුද්ගලයින් සිව්දෙනෙකු මිය ගියේ ය. ගින්න නිවා දැමීම සඳහා අඛණ්ඩ මෙහෙයුම් ක්‍රියාත්මකයි.",
    "source": "https://sinhala.newsfirst.lk/"
  },
  {
    "id": "a082f509-0c07-11f0-903a-c3f1d5c7b26f",
    "title": "මුළු ලොවක් සසළ කරවමින් හය දෙනෙකුට දිවි අහිමි කළ රතු මුහුදේ අනතුරට ලක්වූ සබ්මැරීනය...",
    "url": "https://sinhala.newsfirst.lk/2025/03/28/%e0%b6%b8%e0%b7%94%e0%b7%85%e0%b7%94-%e0%b6%bd%e0%b7%9c%e0%b7%80%e0%b6%9a%e0%b7%8a-%e0%b7%83%e0%b7%83%e0%b7%85-%e0%b6%9a%e0%b6%bb%e0%b7%80%e0%b6%b8%e0%b7%92",
    "cover_image": "https://cdn.newsfirst.lk/sinhala-uploads/2025/03/New Project (4)-586340.jpg",
    "date_published": "28-03-2025 | 7:30 AM",
    "content": "COLOMBO ( News 1st ) - ඊජිප්තු රතු මුහුදේ සංචාරකයින් රැගත් සබ්මැරීනයක් අනතුරට ලක් වීමෙන් හය දෙනෙකු මියගොස් තිබේ. විදෙස් මාධ්‍ය වාර්තා කළේ, එහි සිටි පුද්ගලයින් 44දෙනෙකු බේරා ගෙන ඇති බවයි. මියගිය සියලු දෙනා රුසියානු ජාතිකය්න් වේ. අනතුර සිදුවන අවස්ථාවේ කාර්ය මණ්ඩලය හා සංචාරකයින් 50 දෙනෙකු සබ්මැරීනය තුළ සිට ඇත. එහි සිටි පිරිස අතර  රුසියාව, ඉන්දියාව, නෝර්වේ සහ ස්වීඩනය යන රටවලින් පැමිණි පුද්ගලයින් ද වේ. ඊජිප්තුවේ හර්ගාඩා වෙරළට කිලෝමීටරයක් ​​පමණ ඔබ්බෙන් වූ මුහුදේදී අනතුර සිදුව තිබේ. අනතුරට හේතුව මෙතෙක් අනාවරණය වී නොමැත.",
    "source": "https://sinhala.newsfirst.lk/"
  },
  {
    "id": "a0b1b4d6-0c07-11f0-bd57-c3f1d5c7b26f",
    "title": "කළු මුහුදේ ප්‍රහාර නැවැත්වීමට රුසියාවේ සහ යුක්‍රේනයේ එකඟතාව...",
    "url": "https://sinhala.newsfirst.lk/2025/03/26/%e0%b6%9a%e0%b7%85%e0%b7%94-%e0%b6%b8%e0%b7%94%e0%b7%84%e0%b7%94%e0%b6%af%e0%b7%9a-%e0%b6%b4%e0%b7%8a%e2%80%8d%e0%b6%bb%e0%b7%84%e0%b7%8f%e0%b6%bb-%e0%b6%b1",
    "cover_image": "https://cdn.newsfirst.lk/sinhala-uploads/2025/03/ටටයටය-586125.jpg",
    "date_published": "26-03-2025 | 7:25 AM",
    "content": "COLOMBO (News 1st) - කළු මුහුදේ යාත්‍රාවලට එල්ල කරන ප්‍රහාර නැවැත්වීමට රුසියාව සහ යුක්‍රේනය සිය එකඟතාව පළ කර තිබේ. විදෙස් මාධ්‍ය වාර්තා කළේ, බලශක්ති සහ යටිතල පහසුකම්වලට එල්ල කරන ප්‍රහාර නැවැත්වීමටත් දෙපාර්ශ්වය එකඟ වී ඇති බවයි. අමෙරිකාව මේ බව නිවේදනය කළේ, රුසියාව හා යුක්‍රේනය සමග වෙන් වෙන්ව පසුගිය දින දෙකෙහි සෞදි අරාබියේදී පැවති සාකච්ඡාවලින් අනතුරුවයි. කෙසේ වෙතත්, කළු මුහුදේ සටන් විරාමය ක්‍රියාත්මක වන්නේ කෘෂිකාර්මික කටයුතු ඉලක්ක කරගනිමින් රුසියාව පනවා ඇති සම්බාධක ඉවත් කළ පසුව පමණක් බව යුක්‍රේන ජනාධිපති වොලොඩිමීර් සෙලෙන්ස්කි පවසයි. ජනාධිපතිවරයා වැඩිදුරටත් පවසා ඇත්තේ, රුසියාව එම ගිවිසුම උල්ලංඝණය කළහොත් අමෙරිකාවෙන් රුසියාවට එරෙහිව සම්බාධක ඉල්ලා සිටින බවයි.",
    "source": "https://sinhala.newsfirst.lk/"
  },
  {
    "id": "a0f26b2d-0c07-11f0-8135-c3f1d5c7b26f",
    "title": "කැනඩා පාර්ලිමේන්තුව විසුරුවා හැරේ.. මහ මැතිවරණය අප්‍රේල් 28 වැනිදා",
    "url": "https://sinhala.newsfirst.lk/2025/03/24/%e0%b6%9a%e0%b7%90%e0%b6%b1%e0%b6%a9%e0%b7%8f-%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94%e0%b7%80",
    "cover_image": "https://cdn.newsfirst.lk/sinhala-uploads/2025/03/New Project (3)-585935.jpg",
    "date_published": "24-03-2025 | 7:51 AM",
    "content": "ඔහු නිවේදනය කළේ, පාර්ලිමේන්තු මැතිවරණය අප්‍රේල් 28 වැනිදා පවත්වන බවයි. අමෙරිකානු ජනාධිපති ඩොනල්ඩ් ට්‍රම්ප්ගේ අහිතකර බදු ප්‍රතිපත්ති මගින් ඇති කරන පීඩනයට එරෙහිව සටන් කිරිම සඳහා ශක්තිමත් පාර්ලිමේන්තුවක් ගොඩනැගීම, සිය අරමුණ බව ඔහු සඳහන් කළේ ය. කැනේඩියානු ආර්ථිකයක් ගොඩනැගීමට ශක්තිමත් ජනවරමක් ලබා දෙන්නැයි ඔහු එරට වැසියන්ගෙන් ඉල්ලා සිටියේ ය. හිටපු අගමැති ජස්ටින් ටෲඩෝ ඉල්ලා අස්වීමත් සමඟ පාලක පක්ෂ නායකත්වයට පත්වූ මාර්ක් කානී, පසුගිය 14 වැනිදා කැනඩාවේ නව අග්‍රාමාත්‍යවරයා ලෙස දිවුරුම් දුන්නේ ය.",
    "source": "https://sinhala.newsfirst.lk/"
  },
  {
    "id": "a1096c6e-0c07-11f0-b149-c3f1d5c7b26f",
    "title": "ඊශ්‍රායලයෙන් ලෙබනනයට ගුවන් ප්‍රහාර මාලාවක්...",
    "url": "https://sinhala.newsfirst.lk/2025/03/23/%e0%b6%8a%e0%b7%81%e0%b7%8a%e2%80%8d%e0%b6%bb%e0%b7%8f%e0%b6%ba%e0%b6%bd%e0%b6%ba%e0%b7%99%e0%b6%b1%e0%b7%8a-%e0%b6%bd%e0%b7%99%e0%b6%b6%e0%b6%b1%e0%b6%b1%e0%b6%ba%e0%b6%a7",
    "cover_image": "https://cdn.newsfirst.lk/sinhala-uploads/2025/03/New Project (6)-585822.jpg",
    "date_published": "23-03-2025 | 7:16 AM",
    "content": "ඒ, ඊයේ (22) ලෙබනනය විසින් එල්ල කළ රොකට් ප්‍රහාරවලට ප්‍රතිචාර ලෙසයි. එම ප්‍රහාරවලින් කුඩා දරුවෙකු ඇතුලු 7 දෙනෙකු මිය ගියේ ය. තුවාල ලැබූ සංඛ්‍යාව, 40 ක්. ලෙබනනයේ ආයුධ ගබඩා, අණදෙන මධ්‍යස්ථාන, යටිතල පහසුකම් සපයන ස්ථාන ඉලක්ක කර ඊශ්‍රායලය ප්‍රහාර එල්ල කර ඇත. පසුගිය වසරේ නොවැම්බර් මාසයේ දෙරට අතර ඇතිකරගත් සටන් විරාම ගිවිසුමෙන් පසුව එල්ල වූ පළමු  ප්‍රහාර මාලාව මෙයයි. මේ අතර ඊශ්‍රායලය, එල්ල කළ ප්‍රහාරයකින් ගාසා තීරයේ දකුණු ප්‍රදේශය භාර හමාස් නායක සලා අල්-බාදාවීල් මියගොස් ඇතැයි, විදෙස් මාධ්‍ය වාර්තා කළේ ය.",
    "source": "https://sinhala.newsfirst.lk/"
  },
  {
    "id": "a1101e20-0c07-11f0-8fe8-c3f1d5c7b26f",
    "title": "වෙළෙඳ භාණ්ඩ සහ සේවා අපනයනය පසුගිය මාසයේදී ඉහළට",
    "url": "https://sinhala.newsfirst.lk/2025/01/30/%e0%b7%80%e0%b7%99%e0%b7%85%e0%b7%99%e0%b6%b3-%e0%b6%b7%e0%b7%8f%e0%b6%ab%e0%b7%8a%e0%b6%a9-%e0%b7%83%e0%b7%84-%e0%b7%83%e0%b7%9a%e0%b7%80%e0%b7%8f",
    "cover_image": "https://cdn.newsfirst.lk/sinhala-uploads/2024/11/Central bank-570372.jpg",
    "date_published": "30-01-2025 | 9:08 AM",
    "content": "ඒ 2023 වසරේ දෙසැම්බර් මාසයට සාපෙක්ෂවයි. ශ්‍රී ලංකා අපනයන සංවර්ධන මණ්ඩලය උපුටා දක්වමින් මහ බැංකුව පැවසුවේ පසුගිය මාසයේ සමස්ත අපනයනය ඇමරිකානු ඩොලර් මිලියන 1365යි සත 42ක් බවයි. එය 2023 එම කාලසීමාවට සාපෙක්ෂව සියයට 9.21ක වැඩිවීමකී.",
    "source": "https://sinhala.newsfirst.lk/"
  },
  {
    "id": "a1212e4b-0c07-11f0-bab4-c3f1d5c7b26f",
    "title": "ජාත්‍යන්තර ඔලිම්පික් කමිටුවේ පළමු කාන්තා සභාපති ලෙස සිම්බාබ්වේ ක්‍රීඩා අමාත්‍ය කර්ස්ටි කොවෙන්ට්‍රි තේරී පත්වෙයි...",
    "url": "https://sinhala.newsfirst.lk/2025/03/20/%e0%b6%a2%e0%b7%8f%e0%b6%ad%e0%b7%8a%e2%80%8d%e0%b6%ba%e0%b6%b1%e0%b7%8a%e0%b6%ad%e0%b6%bb-%e0%b6%94%e0%b6%bd%e0%b7%92%e0%b6%b8%e0%b7%8a%e0%b6%b4%e0%b7%92%e0%b6%9a%e0%b7%8a",
    "cover_image": "https://cdn.newsfirst.lk/sinhala-uploads/2025/03/New Project (14)-585626.jpg",
    "date_published": "20-03-2025 | 10:51 PM",
    "content": "ඒ, ග්‍රීසියේදී පැවැත්වෙන අන්තර්ජාතික ඔලිම්පික් කමිටුවේ 144වැනි සැසියේදී. අපේක්ෂකයන් 7ක් ඉදිරිපත් වූ නිලවරණයේදී ඇය ඡන්ද 49ක් ලබා ගනිමින් මෙම තනතුරට තේරී පත් විය.",
    "source": "https://sinhala.newsfirst.lk/"
  },
  {
    "id": "a15ef1c1-0c07-11f0-ada1-c3f1d5c7b26f",
    "title": "IPL 2025 සමාරම්භක තරගයේදී, කොල්කටා නයිට් රයිඩර්ස් කණ්ඩායමට එරෙහිව රෝයර් චැලෙන්ජර්ස් බැංග්ලෝර් කණ්ඩායමට කඩුලු 7ක සුපිරි ජයක්....",
    "url": "https://sinhala.newsfirst.lk/2025/03/23/ipl-2025-%e0%b7%83%e0%b6%b8%e0%b7%8f%e0%b6%bb%e0%b6%b8%e0%b7%8a%e0%b6%b7%e0%b6%9a-%e0%b6%ad%e0%b6%bb",
    "cover_image": "https://cdn.newsfirst.lk/sinhala-uploads/2025/03/New Project (7)-585828.jpg",
    "date_published": "23-03-2025 | 7:27 AM",
    "content": "කොල්කටාහි ඊඩ්න් ගාඩ්න් ක්‍රීඩාංගනයේදී පැවති තරගයේ කාසියේ වාසිය දිනූ රෝයල් චැලේන්ජර්ස් බැංග්ලෝර් කණ්ඩායම තීරණය කළේ පළමුව පන්දු රැකීමටයි. ඒ අනුව පන්දුවට පහර දුන් කොල්කටා නයිට් රයිඩර්ස් කණ්ඩායම පන්දුවාර 20 තුළ කඩුලු 8ක් දැවී රැස් කළ ලකුණු සංඛ්‍යාව 174ක්. නායක අජින්ක්‍යා රහනේ ලකුණු 56යි. කෘනාල් පාණ්ඩ්‍යා කඩුලු 3ක් දවා ගත්තේ ය. ලකුණු 175 ක ඉලක්කයක් හඹා ගිය රෝයල් චැලේන්ජර්ස් බැංග්ලෝර් කණ්ඩායම තරගය ජය ගත්තේ පන්දුවාර 16යි පන්දු 2ක් තුළ කඩුලු 3ක් පමණක් දැවී සිටියදියි. සුපිරි පිතිකරු විරාට් කෝලි නොදැවී ලකුණු 59ක් රැස් කළේ ය.",
    "source": "https://sinhala.newsfirst.lk/"
  },
  {
    "id": "a1a4d7e8-0c07-11f0-99bd-c3f1d5c7b26f",
    "title": "තරග පාවාදීමකට කත් ඇද්ද යෝගී පටෙල්ට වුණු වැඩේ..",
    "url": "https://sinhala.newsfirst.lk/2025/03/25/%e0%b6%ad%e0%b6%bb%e0%b6%9c-%e0%b6%b4%e0%b7%8f%e0%b7%80%e0%b7%8f%e0%b6%af%e0%b7%93%e0%b6%b8%e0%b6%9a%e0%b6%a7-%e0%b6%9a%e0%b6%ad%e0%b7%8a-%e0%b6%87%e0%b6%af",
    "cover_image": "https://cdn.newsfirst.lk/sinhala-uploads/2022/10/7ba2b8d9-court-500593-504589.jpg",
    "date_published": "25-03-2025 | 7:42 PM",
    "content": "අධිකරණයේදී  අනාවරණය වූයේ, මෙලෙස දඬුවම් නියම වූ යෝගී පටේල් නැමැත්තා, මේ වසරේ ජනවාරි මාසයේදී මුහුදු මාර්ගයෙන් අමෙරිකාවට පලා ගොස් ඇති බවයි. මාතලේ මහාධිකරණ විනිසුරු රවීන්ද්‍ර ප්‍රේමරත්න මහතා යෝගී පටේල්ට වසර 4ක බරපතල වැඩ සහිත සිර දඬුවමක් සහ රුපියල් ලක්ෂ 850ක දඩයක්ද නියම කළේ ය. ඊට අමතරව පැමිණිලිකාර උපුල් තරංග මහතා වෙත රුපියල් ලක්ෂ 20ක වන්දියක් ගෙවන ලෙසටද නියෝග කෙරිණි. 2024 වසරේදී පල්ලෙකැලේ ක්‍රීඩාංගනයේ පැවැති ලෙජන්ඩ් ට්‍රොෆි ක්‍රිකට් තරගාවලියේදී ශ්‍රී ලංකා ක්‍රිකට් ක්‍රීඩක උපුල් තරංග මහතාට මුදලට තරග පාවා දෙන ලෙස කැන්ඩි සෑම්ප් ආමි කණ්ඩායමේ හිමිකරු යෝගී පටේල් ඉල්ලීමක්  කළ බවට චෝදනා එල්ල විය. උපුල් තරංග මහතා විසින් එම ඉල්ලීම පිළිබඳව පැමිණිලි කර තිබුණේ  ක්‍රීඩාවේ දූෂණ වැළැක්වීමේ ඒකකයටයි. එම පැමිණිල්ල පදනම් කර ගනිමින් යෝගී පටේල් අත්අඩංගුවට ගැණුනු අතර පසුව ඇප මත නිදහස් කර තිබිණි. පසුව ක්‍රීඩාවලට සම්බන්ධ වැරදි වැළැක්වීමේ පනත යටතේ නීතිපතිවරයා මෙම නඩුව පවරා ඇත. මුදලට තරග පාවාදීමේ චෝදනාවක්  සම්බන්ධයෙන් මෙරට ගොනු කෙරුණු පළමු නඩුව සහ දඬුවම් නියම වූ පළමු නඩුවද මෙය වීම විශේෂත්වයකි. ක්‍රීඩාවලට සම්බන්ධ වැරදි වැළැක්වීමේ  පනත යටතේ දකුණු ආසියාවේම පවරනු ලැබූ පළමු නඩුවද මෙය බව සඳහන්. මෙහි විමර්ශන සිදු කළේ, 2019 අංක 24 දරන ක්‍රීඩාවලට සම්බන්ධ වැරදි වැළැක්විමේ පනත යටතේ ස්ථාපිත ක්‍රීඩා වැරදි වැළැක්වීමේ විශේෂ පොලිස් විමර්ශන ඒකකයයි.",
    "source": "https://sinhala.newsfirst.lk/"
  },
  {
    "id": "a1d4252b-0c07-11f0-96e8-c3f1d5c7b26f",
    "title": "චාමර සිල්වා, ශ්‍රී ලංකා වයස අවුරුදු 19 න් පහළ ක්‍රිකට් කණ්ඩායමේ ප්‍රධාන පුහුණුකරු තනතුරට පත් කෙරේ.",
    "url": "https://sinhala.newsfirst.lk/2025/03/25/%e0%b6%a0%e0%b7%8f%e0%b6%b8%e0%b6%bb-%e0%b7%83%e0%b7%92%e0%b6%bd%e0%b7%8a%e0%b7%80%e0%b7%8f-%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82",
    "cover_image": "https://cdn.newsfirst.lk/sinhala-uploads/2025/03/New Project (10)-586093.jpg",
    "date_published": "25-03-2025 | 10:58 PM",
    "content": "චාමර සිල්වා පොලිස් ක්‍රීඩා සමාජය , බ්ලුම්ෆීල්ඩ් ක්‍රීඩා සමාජය , පානදුර ක්‍රීඩා සමාජවල ප්‍රධාන පුහුණුකරු ලෙස කටයුතු කළේ ය. ඔහුගේ මෙම නව  පත්වීම මාර්තු 1වැනිදා සිට දෙසැම්බර් 31ක් වැනිදා දක්වා බලාත්මකයි. එක්දින තරග 75ක් , ටෙස්ට් ක්‍රිකට් තරග 11ක් සහ පන්දුවාර විස්සයි විස්ස ජාත්‍යන්තර තරග 16කට  චාමර සිල්වා ක්‍රීඩා කර තිබේ.",
    "source": "https://sinhala.newsfirst.lk/"
  },
  {
    "id": "a1e3c2dd-0c07-11f0-b2ef-c3f1d5c7b26f",
    "title": "මුහුදුබඩ මාර්ගයේ දුම්රිය ප්‍රමාදයක්",
    "url": "https://sinhala.newsfirst.lk/2025/03/28/%e0%b6%b8%e0%b7%94%e0%b7%84%e0%b7%94%e0%b6%af%e0%b7%94%e0%b6%b6%e0%b6%a9-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b6%af%e0%b7%94%e0%b6%b8",
    "cover_image": "https://cdn.newsfirst.lk/sinhala-uploads/2022/11/train-501248-508813.jpg",
    "date_published": "28-03-2025 | 8:57 AM",
    "content": "මේ හේතුවෙන් මාතර දෙසට යන දුම්රියවල ප්‍රමාදයක් පවතින බව දුම්රිය දෙපාර්ත්මේන්තුව ප්‍රකාශ කළේ ය. එය කඩිනමින් යථා තත්ත්වයට පත් කිරීමට කණ්ඩායම් යොමු කර තිබෙන බව ද දුම්රිය දෙපාර්තමේන්තුව පවසයි.",
    "source": "https://sinhala.newsfirst.lk/"
  },
  {
    "id": "a1e4f633-0c07-11f0-aa76-c3f1d5c7b26f",
    "title": "ලාඕසයට එරෙහි සුහද පාපන්දු තරගයේ ජය ශ්‍රී ලංකාවට...",
    "url": "https://sinhala.newsfirst.lk/2025/03/20/%e0%b6%bd%e0%b7%8f%e0%b6%95%e0%b7%83%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b7%83%e0%b7%94%e0%b7%84%e0%b6%af-%e0%b6%b4%e0%b7%8f",
    "cover_image": "https://cdn.newsfirst.lk/sinhala-uploads/2025/03/New Project (16)-585638.jpg",
    "date_published": "20-03-2025 | 11:04 PM",
    "content": "මෙම තරගය ලාඕසයේ නව ජාතික පාපන්දු ක්‍රීඩාංගනයේදී පැවැත්වුණි. එහි ආරම්භයේ සිටම ඉදිරියෙන් සිටියේ සුජාන් පෙරේරා ප්‍රමුඛ ශ්‍රී ලංකා කණ්ඩායමයි. තරගයේ 17 වැනි මිනිත්තුවේදී ශ්‍රී ලංකා කණ්ඩායම පළමු ගෝලය රැස් කිරීමට සමත් විය. ඒ අනුව ඔවුන් පළමු අර්ධයේ පෙරමුණ ගත්තේ ගෝල 1ට 0ක් ලෙසයි. දෙවැනි අර්ධය ආරම්භ වී මිනිත්තු 10කට පසුව ශ්‍රී ලංකා කණ්ඩායම සිය දෙවැනි ගෝලය රැස් කළේ ය. සත්කාරක ලාඕසය පළමු සහ එකම ගෝලය රැස් කළේ, තරගයේ නියමිත කාලය අවසානයේදී ආබාධ සඳහා ලබා දුන් අතිරේක කාලයේදීයි. ඒ අනුව ගෝල 2ට 1ක් ලෙස ශ්‍රී ලංකාව තරගය ජය ගත්තේ ය.",
    "source": "https://sinhala.newsfirst.lk/"
  },
  {
    "id": "a2798f37-0c07-11f0-97ab-c3f1d5c7b26f",
    "title": "අන්තරේ කැඳවුම්කරු ඇතුළු දෙදෙනෙකු රිමාන්ඩ්..",
    "url": "https://sinhala.newsfirst.lk/2025/03/28/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%9a-%e0%b6%9a%e0%b7%90%e0%b6%b3%e0%b7%80%e0%b7%94%e0%b6%b8%e0%b7%8a%e0%b6%9a%e0%b6%bb%e0%b7%94-%e0%b6%87%e0%b6%ad11",
    "cover_image": "https://cdn.newsfirst.lk/sinhala-uploads/2025/03/New Project (5)-586372.jpg",
    "date_published": "28-03-2025 | 3:52 PM",
    "content": "අනෙක් සිසුන් 25 දෙනාට ඇප ලබා දී තිබේ. සෞඛ්‍ය අමාත්‍යංශය ඉදිරිපිට සම සෞඛ්‍ය විද්‍යා පීඨ සිසුන්ගේ සත්‍යග්‍රහය පැවති ස්ථානයේදී අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු මධුෂාන් චන්ද්‍රජිත් ඇතුළු විශ්වවිද්‍යාල සිසුන් 27 දෙනෙකු අත්අඩංගුවට ගත්තේ ය.",
    "source": "https://sinhala.newsfirst.lk/"
  },
  {
    "id": "a2a2554c-0c07-11f0-b4f2-c3f1d5c7b26f",
    "title": "අන්තරේ කැඳවුම්කරු ඇතුළු 27ක් අත්අඩංගුවට",
    "url": "https://sinhala.newsfirst.lk/2025/03/28/%e0%b6%85%e0%b6%b1%e0%b7%8a%e0%b6%ad%e0%b6%bb%e0%b7%9a-%e0%b6%9a%e0%b7%90%e0%b6%b3%e0%b7%80%e0%b7%94%e0%b6%b8%e0%b7%8a%e0%b6%9a%e0%b6%bb%e0%b7%94-%e0%b6%87%e0%b6%ad",
    "cover_image": "https://cdn.newsfirst.lk/sinhala-uploads/2025/03/New Project-586358.jpg",
    "date_published": "28-03-2025 | 10:02 AM",
    "content": "ඒ සෞඛ්‍ය අමාත්‍යාංශ ඉදිරිපිට සම සෞඛ්‍ය විද්‍යා පීඨ සිසුන්ගේ සත්‍යග්‍රහය පැවති ස්ථානයේදීයි. පොලීසිය පැවසුවේ අධිකරණ නියෝග කඩ කරමින් ඔවුන් සත්‍යග්‍රහයේ නිරත වීම හේතුවෙන් අත්අඩංගුවට ගැනීම සිදු කළ බවයි.",
    "source": "https://sinhala.newsfirst.lk/"
  },
  {
    "id": "a2a39949-0c07-11f0-a30d-c3f1d5c7b26f",
    "title": "මියන්මාර භූ කම්පනයෙන් ලාංකිකයින්ට හානියක් නෑ - තානාපති කාර්යාල තහවුරු කරයි",
    "url": "https://sinhala.newsfirst.lk/2025/03/28/%e0%b6%b8%e0%b7%92%e0%b6%ba%e0%b6%b1%e0%b7%8a%e0%b6%b8%e0%b7%8f%e0%b6%bb-%e0%b6%b7%e0%b7%96-%e0%b6%9a%e0%b6%b8%e0%b7%8a%e0%b6%b4%e0%b6%b1%e0%b6%ba%e0%b7%99%e0%b6%b1",
    "cover_image": "https://cdn.newsfirst.lk/sinhala-uploads/2025/03/New Project (6)-586384.jpg",
    "date_published": "28-03-2025 | 4:07 PM",
    "content": "නිවුස්ෆස්ට් කළ විමසීමකදී මියන්මාර තානාපති කාර්යාලය සඳහන් කළේ, ලාංකිකයින් 200 දෙනෙකු පමණ එරට තුළ සිටින බවයි. තායිලන්තයේ ලාංකිකයින් සිය දෙනෙකු පමණ සිටින බව, තානාපති කාර්යාලය ප්‍රකාශ කළේ ය. භූ කම්පනයෙන් බැංකොක් නුවර පිහිටි ශ්‍රී ලංකා තානාපති කාර්යාල ගොඩනැගිල්ලේ ඉරි තැලීම් සිදුව තිබේ. එහෙත්, ඉන් කාර්ය මණ්ඩලයට කිසිඳු බලපෑමක් නැතැයි තානාපති කාර්යාලය සඳහන් කළේ ය.",
    "source": "https://sinhala.newsfirst.lk/"
  },
  {
    "id": "a2a89af1-0c07-11f0-83a4-c3f1d5c7b26f",
    "title": "පළාත් 04කට ප්‍රභල අකුණු සමග ගිගිරුම් සහිත වැසි",
    "url": "https://sinhala.newsfirst.lk/2025/03/28/%e0%b6%b4%e0%b7%85%e0%b7%8f%e0%b6%ad%e0%b7%8a-04%e0%b6%9a%e0%b6%a7-%e0%b6%b4%e0%b7%8a%e2%80%8d%e0%b6%bb%e0%b6%b7%e0%b6%bd-%e0%b6%85%e0%b6%9a",
    "cover_image": "https://cdn.newsfirst.lk/sinhala-uploads/2022/08/6cd693a6-rain--499296.jpg",
    "date_published": "28-03-2025 | 4:00 PM",
    "content": "ප්‍රභල අකුණු පිළිබඳ අවවාදාත්මක නිවේදනයක් නිකුත් කරමින් එම දෙපාර්තමේන්තුව සඳහන් කළේ, මහනුවර සහ නුවරඑළිය දිස්ත්‍රික්ක වලට ද ගිඟුරුම් සහිත වැසි සමග ප්‍රභල අකුණු ඇති විය හැකි බවයි. ගිඟුරුම් සහිත වැසි සමග තාවකාලිකව තද සුළං ද ඇති විය හැකි ය. තද සුළං හා අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවට දැනුම් දෙයි.",
    "source": "https://sinhala.newsfirst.lk/"
  },
  {
    "id": "a2b26226-0c07-11f0-aeba-c3f1d5c7b26f",
    "title": "ලොවක් වසඟ කළ ''මැණිකේ මගේ හිතේ'' නැවතත් ජාත්‍යන්තර කරළියට",
    "url": "https://sinhala.newsfirst.lk/2025/03/13/%e0%b6%bd%e0%b7%9c%e0%b7%80%e0%b6%9a%e0%b7%8a-%e0%b7%80%e0%b7%83%e0%b6%9f-%e0%b6%9a%e0%b7%85-%e0%b6%b8%e0%b7%90%e0%b6%ab%e0%b7%92%e0%b6%9a%e0%b7%9a",
    "cover_image": "https://cdn.newsfirst.lk/sinhala-uploads/2025/03/New Project (4)-584833.jpg",
    "date_published": "13-03-2025 | 6:11 AM",
    "content": "ලොකු කුඩා කා අතරත් මේ ගීතය දැන් ජනප්‍රිය වී අවසන්ය. මේ ගීතය ඇසුරෙන් කළ ප්‍රතිනිර්මාණ රැල්ලකුක් මේ වනවිට ලොව පුරා පැතිරෙමින් තියෙනවා එම ගීතය නැවතත් ජාත්‍යන්තරව කරලියට පැමිණ තිබෙනවා. ඒ ලන්ඩනයේ වෙසෙන සමාජ මාධ්‍යයේ අතිශය ජනප්‍රිය පියානෝ වාදකයෙකු සමගින් යොහානි එම ගීතය ගායනා කිරීමත් සමගයි මෙම ගීතය ඔහුගේ ටික්ටොක් ගිණුමේ මිලියන 7 ක් ඉක්මවූ නැරඹුම් වාර ගාණක් වාර්තා වී තිබෙනවා. ඉන්ස්ටග්‍රෑම් ගිණුමේද මිලියන 7 ඉක්මවා නැරඹුම් වාර ඉක්මවා තිබිමත් විශේෂත්වයක්..",
    "source": "https://sinhala.newsfirst.lk/"
  },
  {
    "id": "a2da5fe3-0c07-11f0-94b8-c3f1d5c7b26f",
    "title": "යකඩ හදවතකට පණ දුන් ඔස්ට්‍රේලියා වෛද්‍යවරුන්ගේ අරුම පුදුම සැත්කම",
    "url": "https://sinhala.newsfirst.lk/2025/03/16/%e0%b6%ba%e0%b6%9a%e0%b6%a9-%e0%b7%84%e0%b6%af%e0%b7%80%e0%b6%ad%e0%b6%9a%e0%b6%a7-%e0%b6%b4%e0%b6%ab-%e0%b6%af%e0%b7%94%e0%b6%b1%e0%b7%8a-%e0%b6%94",
    "cover_image": "https://cdn.newsfirst.lk/sinhala-uploads/2025/03/New Project (1)-585243.jpg",
    "date_published": "16-03-2025 | 6:51 PM",
    "content": "සම්පූර්ණ කෘත්‍රිම හදවතක් බද්ධ කර දින 100ක කාලයක් සාර්ථකව ජීවත් වූ පුද්ගලයෙකුට, ඔහු ප්‍රතිකාර ලැබූ රෝහලින් පිටව යාමට හැකිවූ පුවතක් විදෙස් මාධ්‍ය අනාවරණය කර තිබෙනවා ඔස්ට්‍රේලියානු , නිව් සවුත් වේල්ස්හි පදිංචි මොහු අවුරුදු 40 ක් වයසැති පුද්ගලයෙක්. ඔහු දරුණු හෘදයාබාධයකින් පෙළෙමින් සිටියදී, සිඩ්නි අගනුවර ශාන්ත වින්සන්ට් රෝහලේදී පසුගිය වසරේ නොවැම්බර් 22 වැනිදා මෙම සැත්කම සිදු කර තිබෙනවා. ඒ,  හෘද උරස් හා බද්ධ කිරීමේ ශල්‍ය වෛද්‍ය පෝල් ජෑන්ස්ගේ මූලිකත්වයෙන්. පැය 6ක ක්‍රියා පටිපාටියකින් යුතු මෙම සැත්කම පිළිබ﻿ඳව අදහස් දක්වන වෛද්‍ය ජෑන්ස් පවසා ඇත්තේ, එවැනි ඓතිහාසික හා පුරෝගාමී ඕස්ට්‍රේලියානු වෛද්‍ය සන්ධිස්ථානයක කොටස්කරුවකු වීමට ලැබීම භාග්‍යයක් බවයි. ''අපි වසර ගණනාවක් තිස්සේ මේ වෙනුවෙන් කටයුතු කළා. මෙය සිදු කළ ඕස්ට්‍රේලියාවේ පළමු කණ්ඩායම වීම ගැන අපි අතිශයින් ආඩම්බරයි'' BiVACOR (බයිවකෝර්) නම් මෙම සම්පූර්ණ කෘතිම හදවත, ක්වීන්ස්ලන්තයේ උපත ලබා ඇති වෛද්‍ය ඩැනියෙල් ටිම්ස් ( Daniel Timms ) විසින් සොයා ගන්නා ලද්දක්. නිරෝගී හදවතක ස්වාභාවික රුධිර ප්‍රවාහය අනුකරණය කිරීම සඳහා චුම්භක තාක්ෂණය භාවිත කරමින් මිනිස් හදවතක් සඳහා සම්පූර්ණ ආදේශකයක් ලෙස ක්‍රියා කළ හැකි ලොව පළමු බද්ධ කළ හැකි භ්‍රමණ රුධිර පොම්පය ලෙස මෙය සැලකෙනවා.",
    "source": "https://sinhala.newsfirst.lk/"
  },
  {
    "id": "a323ff97-0c07-11f0-95d2-c3f1d5c7b26f",
    "title": "රෝහල්ගත කිරීමෙන් පසු පළමු වරට පාප්වහන්සේ ජනතාව ඉදිරියේ ප්‍රසිද්ධියේ පෙනී සිටී...",
    "url": "https://sinhala.newsfirst.lk/2025/03/23/%e0%b6%bb%e0%b7%9d%e0%b7%84%e0%b6%bd%e0%b7%8a%e0%b6%9c%e0%b6%ad-%e0%b6%9a%e0%b7%92%e0%b6%bb%e0%b7%93%e0%b6%b8%e0%b7%99%e0%b6%b1%e0%b7%8a-%e0%b6%b4%e0%b7%83%e0%b7%94",
    "cover_image": "https://cdn.newsfirst.lk/sinhala-uploads/2025/03/New Project (9)-585882.jpg",
    "date_published": "23-03-2025 | 7:37 PM",
    "content": "ඒ, රෝමයේ රෝහලක් ඉදිරිපිටයි. රෝහල් ආරංචි මාර්ග උපුටා දක්වමින් විදෙස් මාධ්‍ය වාර්තා කරන්නේ, 88 හැවිරිදි පාප් වහන්සේට අවම වශයෙන් මාස දෙකක පමණ විවේකයක් අවශ්‍ය බවයි.",
    "source": "https://sinhala.newsfirst.lk/"
  },
  {
    "id": "a3452ec7-0c07-11f0-8996-c3f1d5c7b26f",
    "title": "මියන්මාරයේ මැග්නිටියුඩ් ඒකක 7.7ක ප්‍රබල භූ කම්පනයක්",
    "url": "https://sinhala.newsfirst.lk/2025/03/28/%e0%b6%b8%e0%b7%92%e0%b6%ba%e0%b6%b1%e0%b7%8a%e0%b6%b8%e0%b7%8f%e0%b6%bb%e0%b6%ba%e0%b7%9a-%e0%b6%b8%e0%b7%90%e0%b6%9c%e0%b7%8a%e0%b6%b1%e0%b7%92%e0%b6%a7%e0%b7%92%e0%b6%ba",
    "cover_image": "https://cdn.newsfirst.lk/sinhala-uploads/2025/03/New Project (1)-586366.jpg",
    "date_published": "28-03-2025 | 12:56 PM",
    "content": "විදෙස් මාධ්‍ය වාර්තා කළේ, එය මැග්නිටියුඩ් ඒකක 7.7 ක ප්‍රබලත්වයකින් යුතු බවයි. අද උදෑසන 11.50ට පමණ මෙම භූ කම්පනය වාර්තා විය. මියන්මාරයේ භූ කම්පනය සගායින්ග් නගරයේ කිලෝමීටර් 16ක් පමණ පොළොව අභ්‍යන්තරයේ සිදුව තිබේ. එහි බලපෑම තායිලන්තයේ බැංකොක් අගනුවර දක්වා දැඩිව බලපා ඇති බවත් විදෙස් වාර්තාවල දැක්වේ.",
    "source": "https://sinhala.newsfirst.lk/"
  },
  {
    "id": "a36d14fd-0c07-11f0-8b3f-c3f1d5c7b26f",
    "title": "අනුරාධපුර වෛද්‍යවරියකට අතවර කිරීමේ සිද්ධියේ සැකකරු හඳුනා ගැනීමේ පෙරට්ටුවේදී හඳුනා ගැනේ. සැකකරු රිමාන්ඩ්..",
    "url": "https://sinhala.newsfirst.lk/2025/03/28/%e0%b6%85%e0%b6%b1%e0%b7%94%e0%b6%bb%e0%b7%8f%e0%b6%b0%e0%b6%b4%e0%b7%94%e0%b6%bb-%e0%b7%80%e0%b7%9b%e0%b6%af%e0%b7%8a%e2%80%8d%e0%b6%ba%e0%b7%80%e0%b6%bb%e0%b7%92%e0%b6%ba",
    "cover_image": "https://cdn.newsfirst.lk/sinhala-uploads/2025/03/New Project (8)-586396.jpg",
    "date_published": "28-03-2025 | 4:46 PM",
    "content": "මේ අතර සැකකරු ලබන 10 වැනිදා දක්වා යළි රක්ෂිත බන්ධනාගාරගත කිරීමට නියෝග කර තිබේ.",
    "source": "https://sinhala.newsfirst.lk/"
  },
  {
    "id": "a387b60e-0c07-11f0-904f-c3f1d5c7b26f",
    "title": "ඉන්දීය අගමැති මෝදි 4 වැනිදා දිවයිනට",
    "url": "https://sinhala.newsfirst.lk/2025/03/28/%e0%b6%89%e0%b6%b1%e0%b7%8a%e0%b6%af%e0%b7%93%e0%b6%ba-%e0%b6%85%e0%b6%9c%e0%b6%b8%e0%b7%90%e0%b6%ad%e0%b7%92-%e0%b6%b8%e0%b7%9d%e0%b6%af%e0%b7%92-4",
    "cover_image": "https://cdn.newsfirst.lk/sinhala-uploads/2025/03/ඩඩ-586415.jpg",
    "date_published": "28-03-2025 | 6:14 PM",
    "content": "ඉන්දීය අග්‍රාමාත්‍යවරයා අප්‍රේල් 06 වැනිදා දක්වා ශ්‍රී ලංකාවේ රැ﻿ඳී සිටිනු ඇති. ජනාධිපති අනුර කුමාර දිසානායක මහතා කළ ආරාධනයකට අනුව තෙදින නිල සංචාරයක් සඳහා ඉන්දීය අග්‍රාමාත්‍ය නරේන්ද්‍ර මෝදි මහතා ශ්‍රී ලංකාවට පැමිණෙයි. මෙම සංචාරයේදී මෝදි මහතා ජනාධිපති අනුර කුමාර දිසානායක මහතා සහ අග්‍රාමාත්‍ය ආචාර්ය හරිනි අමරසූරිය සමඟ ද්විපාර්ශ්වික සාකච්ඡා පැවැත්වීමට නියමිතයි. ශ්‍රී ලංකාවේ රැඳී සිටින කාලයේදී, ඉන්දීය අග්‍රාමාත්‍යවරයා අනුරාධපුරය ජය ශ්‍රී මහා බෝධිය වැඳ පුදා ගනීමට නියමිත බවද ඉන්දීය විදේශ කටයුතු අමාත්‍යාංශය සදහන්කළේ ය. ඉන්දීය රජයේ සහය ඇතිව ශ්‍රී ලංකාවේ ක්‍රියාත්මක කරන ලද ව්‍යාපෘති කිහිපයක්ද ඔහු ජනතා අයිතියට පත් කරනු ඇති. මෙම සංචාරය අතරතුරදී දෙරට අතර අත්සන් කරන ලද අවබෝධතා ගිවිසුම් ගණනාවක්ද හුවමාරු කර ගැනීමට නියමිත බව විදේශ කටයුතු අමාත්‍යංශය වැඩිදුරටත් සදහන් කළේ ය. ඉන්දීය අග්‍රාමාත්‍ය නරේන්ද්‍ර මෝදි මහතා සමග ඉන්දීය විදේශ කටයුතු අමාත්‍යවරයා, ජාතික ආරක්ෂක උපදේශකවරයා, විදේශ කටයුතු ලේකම්වරයා සහ ඉන්දීය රජයේ ජ්‍යෙෂ්ඨ නිලධාරීන් රැසක් මෙම සංචාරයට සහභාගී වීමට නියමිතයි.",
    "source": "https://sinhala.newsfirst.lk/"
  },
  {
    "id": "a3c06de3-0c07-11f0-bcf5-c3f1d5c7b26f",
    "title": "අස්වැසුම ප්‍රතිලාභීන් ලක්ෂ 8කට අධික පිරිසකට රු.5000ක අත්‍යවශ්‍ය ආහාර ද්‍රව්‍ය සහිත පැකේජයක් රු.2500 ක වට්ටම් මිලකට..",
    "url": "https://sinhala.newsfirst.lk/2025/03/28/%e0%b6%85%e0%b7%83%e0%b7%8a%e0%b7%80%e0%b7%90%e0%b7%83%e0%b7%94%e0%b6%b8-%e0%b6%b4%e0%b7%8a%e2%80%8d%e0%b6%bb%e0%b6%ad%e0%b7%92%e0%b6%bd%e0%b7%8f%e0%b6%b7%e0%b7%93%e0%b6%b1",
    "cover_image": "https://cdn.newsfirst.lk/sinhala-uploads/2025/03/New Project (7)-586390.jpg",
    "date_published": "28-03-2025 | 4:42 PM",
    "content": "ඒ අනුව, රුපියල් 5,000/- ක වටිනාකමකින් යුත් අත්‍යාවශ්‍ය ආහාර ද්‍රව්‍ය ඇතුළත් පැකේජයක් 50%ක වට්ටමකට එනම්  රුපියල් 2,500ක මිලකට ලබා ගැනීමට අවස්ථාව හිමි වේ. ලංකා සතොස මඟින් ආවරණය නොවන ප්‍රදේශයන්හි සුදුසුකම්ලාභීන් සඳහා තෝරාගත් සමූපකාර අලෙවිසැල් (COOPFED) මගින් පැකේජය නිකුත් කරනු ඇත. අස්වැසුම ප්‍රතිලාභ අපේක්ෂිතයන් ලෙස දැනට ලියාපදිංචිය හිමි, පොරොත්තු ලේඛනයේ සිටින පවුල් අටලක්ෂ දොළොස්දහස් හත්සිය පනස් තුනක් (812,753) සඳහා මෙම විශේෂ වට්ටම හිමි වේ. අප්‍රේල් 01 වන දින සිට ආරම්භ වන මෙම වැඩසටහන  අප්‍රේල් 13 වන දින දක්වා පමණක් ක්‍රියාත්මක අතර මෙම ප්‍රතිලාභය නිසි ලෙසම සුදුස්සන් වෙතම හිමි වන්නේද යන්න සොයා බැලීමට විධිමත් යාන්ත්‍රණයක්ද ක්‍රියාත්මකය. මුදල් අමාත්‍යාංශය, ආහාර ප්‍රතිපත්ති හා සුරක්ෂිතතා කමිටුව සහ සමූපකාර අලෙවිසැල් ජාලය හා එක්ව “සතුටින්  සතොසින්” තේමාව යටතේ මෙම වැඩසටහන ක්‍රියාත්මක වෙයි. වත්මන් ආණ්ඩුව බලයට පත්වී සමරනු ලබන පළමු සිංහල හා දෙමළ අලුත් අවුරුදු සමයේදී ජනතාවට හිඟයකින් තොරව අත්‍යාවශ්‍ය ආහාර ද්‍රව්‍ය ලබා ගැනීමට මේ තුළින් හැකියාව ලැබෙනු ඇත.",
    "source": "https://sinhala.newsfirst.lk/"
  },
  {
    "id": "a3efc46e-0c07-11f0-9931-c3f1d5c7b26f",
    "title": "2025 වසරේ ඩෙංගු මර්දන වැඩසටහන් ඇරඹෙයි..",
    "url": "https://sinhala.newsfirst.lk/2025/03/28/2025-%e0%b7%80%e0%b7%83%e0%b6%bb%e0%b7%9a-%e0%b6%a9%e0%b7%99%e0%b6%82%e0%b6%9c%e0%b7%94-%e0%b6%b8%e0%b6%bb%e0%b7%8a%e0%b6%af",
    "cover_image": "https://cdn.newsfirst.lk/sinhala-uploads/2023/05/Dengue-493959[1]-496582-514389-514568-516710-531997-532364.jpg",
    "date_published": "28-03-2025 | 5:10 PM",
    "content": "මෙම වැඩසටහන ක්‍රියාත්මක කෙරෙන්නේ කොළඹ මහ නගර සභා සීමාව ඇතුළුව ගම්පහ, කළුතර, මාතර, මාතලේ, මඩකලපුව, රත්නපුර, ත්‍රිකුණාමලය යන දිස්ත්‍රික්ක කේන්ද්‍ර කර ගනිමින් ය. අවදානම් සෞඛ්‍ය වෛද්‍ය නිලධාරී කොට්ඨාස 37 ක් මෙහිදී ආවරණය කෙරෙයි. සමාරම්භක උත්සවය ඊයේ පැවැත්වුණේ බස්නාහිර පළාත් ආණ්ඩුකාර හනීෆ් යූසුප් මහතාගේ සහ සෞඛ්‍ය අමාත්‍යංශයේ ලේකම් විශේෂඥ වෛද්‍ය අනිල්  ජාසිංහ මහතාගේ ප්‍රධානත්වයෙන් ය. දින තුනක කාලයක් මෙම වැඩසටහන් පැවැත්වෙයි. ක්ෂේත්‍ර පරීක්ෂක කණ්ඩායම්වලට ලඟා විය නොහැකි ස්ථාන ඩ්‍රෝන කැමරා යොදා ගනිමින් නිරීක්ෂණය කරන අතර, ඊට ශ්‍රී ලංකා ගුවන් හමුදාවේද සහය හිමිව තිබේ.",
    "source": "https://sinhala.newsfirst.lk/"
  },
  {
    "id": "a436eaa8-0c07-11f0-9e1d-c3f1d5c7b26f",
    "title": "වසන්ත කරන්නාගොඩ පෙත්සම් විභාගයෙන් විනිසුරුවරුන් දෙදෙනෙකු ඉවත් වෙයි..",
    "url": "https://sinhala.newsfirst.lk/2025/03/28/%e0%b7%80%e0%b7%83%e0%b6%b1%e0%b7%8a%e0%b6%ad-%e0%b6%9a%e0%b6%bb%e0%b6%b1%e0%b7%8a%e0%b6%b1%e0%b7%8f%e0%b6%9c%e0%b7%9c%e0%b6%a9-%e0%b6%b4%e0%b7%99%e0%b6%ad%e0%b7%8a",
    "cover_image": "https://cdn.newsfirst.lk/sinhala-uploads/2022/10/7ba2b8d9-court-500593-504589.jpg",
    "date_published": "28-03-2025 | 7:06 PM",
    "content": "මෙලෙස ඉවත් වූයේ දිලිප් නවාස් සහ ප්‍රියන්ත ප්‍රනාන්දු යන විනිසුරුවරුන් ය. 2008 වසරේදී කොළඹ හා තදාසන්න ප්‍රදේශවල තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධයෙන් එවක නාවික හමුදාපති අද්මිරාල් ඔෆ් ද ෆ්ලීට් වසන්ත කරන්නාගොඩ මහතාට එරෙහිව ඉදිරිපත් කර තිබූ චෝදනා ඉවත්කර ගැනීම සඳහා නීතිපතිවරයා විසින් ගෙන තිබෙන තීරණයට එරෙහිව මෙම අභියාචනා පෙත්සම ගොනු කර තිබෙන්නේ අතුරුදන් වූ තරුණයින්ගේ ඥාතීන් විසින් ය. පෙත්සම අද කැඳවනු ලැබුවේ දිලිප් නවාස්, ජනක් ද සිල්වා සහ ප්‍රියන්ත ප්‍රනාන්දු යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ ය. එහිදී පෞද්ගලික හේතුන් මත තමන් මෙම පෙත්සම් විභාගයෙන් ඉවත් වන බව දිලිප්  නවාස් සහ ප්‍රියන්ත ප්‍රනාන්දු යන විනිසුරුවරුන් දැනුම් දුන්නේය. ඒ අනුව කරුණු තහවුරු කිරීම සඳහා පෙත්සම වෙනත් විනිසුරු මඬුල්ලක් ඉදිරියේ සැප්තැම්බර් මස 15 වැනිදා කැඳවීමට නියමිතයි.",
    "source": "https://sinhala.newsfirst.lk/"
  },
  {
    "id": "a450a357-0c07-11f0-b2ec-c3f1d5c7b26f",
    "title": "ළමුන් සම්බන්ධ අසභ්‍ය දර්ශන සමාජ මාධ්‍ය ජාලා හරහා බෙදා හැරි සැකකරුවෙකු අත්අඩංගුවට..",
    "url": "https://sinhala.newsfirst.lk/2025/03/28/%e0%b7%85%e0%b6%b8%e0%b7%94%e0%b6%b1%e0%b7%8a-%e0%b7%83%e0%b6%b8%e0%b7%8a%e0%b6%b6%e0%b6%b1%e0%b7%8a%e0%b6%b0-%e0%b6%85%e0%b7%83%e0%b6%b7%e0%b7%8a%e2%80%8d%e0%b6%ba",
    "cover_image": "https://cdn.newsfirst.lk/sinhala-uploads/2023/01/76c7177a-6f107527-arrest-handcuffs1_crop-515557.jpg",
    "date_published": "28-03-2025 | 6:11 PM",
    "content": "ඒ, ළමා හා කාන්තා අපයෝජන නිවාරණ හා විමර්ශන කාර්යංශයේ NCMEC ඒකකයේ නිලධාරීන් විසින් ය. අත්අඩංගුවට ගත් සැකකරු වයස අවුරුදු 20 ක් වන කැන්දලියද්ද පාළුව, රාගම ප්‍රදේශයේ පදිංචිකරුවෙකි. සැකකරු සන්තකයේ තිබී අසභ්‍ය දර්ශන ඇතුලත් ජංගම දුරකථනයක් හා පරිඝණක යන්ත්‍රයක් පොලිස් භාරයට ගෙන තිබේ. වැඩිදුර විමර්ශන ළමා හා කාන්තා අපයෝජන නිවාරණ හා විමර්ශන කාර්යංශය මගින් සිදු කරනු ලබයි. මෙවැනි සයිබර් අපරාධ නිවාරණය සඳහා ශ්‍රී ලංකා පොලිසිය අන්තර් ජාතික ආයතන හා සම්බන්ධ වී කටයුතු කරන අතර ළමුන්ගේ හා කාන්තාවන්ගේ ආරක්ෂාව වෙනුවෙන් ශ්‍රී ලංකා පොලිසිය විසින් තම උපරිම දායකත්වය සපයමින් කඩිනමින් අවශ්‍ය නෛතික ක්‍රියාමාර්ග ගැනීමට පියවර ගනු ලබයි.",
    "source": "https://sinhala.newsfirst.lk/"
  },
  {
    "id": "a46b6a74-0c07-11f0-b3ad-c3f1d5c7b26f",
    "title": "ලංකාවේ ප්‍රථම YouTube Diamond Play Button එක Wild Cookbook හිමිකරගනී..",
    "url": "https://sinhala.newsfirst.lk/2025/03/28/%e0%b6%bd%e0%b6%82%e0%b6%9a%e0%b7%8f%e0%b7%80%e0%b7%9a-%e0%b6%b4%e0%b7%8a%e2%80%8d%e0%b6%bb%e0%b6%ae%e0%b6%b8-youtub",
    "cover_image": "https://cdn.newsfirst.lk/sinhala-uploads/2025/03/New Project (9)-586429.jpg",
    "date_published": "28-03-2025 | 10:07 PM",
    "content": "මේ වැඩ දාන හැඩකාරයා  Cooking  entertainment කියන Concept එකෙන්  අද වෙනකොට මිලියන ගානක ප්‍රේක්ශක ආදරයක් හිමි කරගන්න සමත් වෙලා තියෙනවා. ඔහු නමින්  චරිත් නිපුන් සිල්වා. ඉතින් අද ශ්‍රී ලාංකීය Youtube ඉතිහාසය උඩු යටිකුරු කරන්න චරිත්ට පුලුවන් වෙනවා . ඒ youtube subscribers ලා මිලියන දහය එහෙමත් නැත්නම් subscribers ලා ලක්ශ 100ය  සම්පූර්ණ කරමින්. ඒ කියන්නේ Diamond play button එක  හිමිකරගත්ත  ලංකාවේ එකම සහ ප්‍රථම  youtuber බවට පත්වෙමින්. සමාජමාධ්‍ය තුළ  Cooking  entertainment category  එකේ වෙනස්ම විදිහේ වැඩ ගොඩක් චරිත් තමන්ගේ  channel එක හරහා කරගෙන යනවා. ලංකාවේ විතරක් නෙමෙයි ලෝකේ පුරාම wild cook bookගේ style එකට කැමති ප්‍රේක්ශකයෝ ඉන්නවා. social media වල වැඩ දාපු wild cook book  එතනින් නවතින්නේ නැතුව පසුගිය වසරේ  නොවැම්බර් මාසෙදි Wild dish by wild cook book නමින් තමන්ගෙම කියලා restuarant එකකුත් පටන් ගන්න පුලුවන් වෙනවා. වැඩිම Subscriber ලා සංබ්‍යාවක් ඉන්න ලෝකෙ අංක එකෙ Cooking youtube channel අතරත් Wildcookbook ඉන්නවා. Youtube creator awards එහෙමත් නැත්තම් youtube play buttons වල subcribersලා ලක්ශය සම්පූර්න කරලා Silver play button එකත්  Subscribersla මිලියනය සම්පූර්න කරලා Gold play button එකත් හිමි කරගෙන තිබ්බ wild cook book ට අද Diamond play button එකත් ලබා ගන්න පුළුවන් වුණා. ඉතින් මිලියන ගානක ආදරයක් එක්ක ශ්‍රී ලාංකීය නාමය ලෝකය ඉදිරියේ සනිටුහන්  කරන් යන ගමනට චරිත් ඔබට newsfirst අපෙන් සුබ පැතුම්....",
    "source": "https://sinhala.newsfirst.lk/"
  }
]
