[
    {
        "id": "106818dd-1dd0-11f0-b0bd-a8172dd9ad6a",
        "title": "දන්ත ධාතූන් වහන්සේගේ ඡායාරූපයක් සමාජ මාධ්‍යයට එක් කිරීම ගැන, පොලිස් පරික්ෂණ.",
        "url": "https://sinhala.newsfirst.lk/2025/04/20/%e0%b6%af%e0%b6%b1%e0%b7%8a%e0%b6%ad-%e0%b6%b0%e0%b7%8f%e0%b6%ad%e0%b7%96%e0%b6%b1%e0%b7%8a-%e0%b7%80%e0%b7%84%e0%b6%b1%e0%b7%8a%e0%b7%83%e0%b7%9a%e0%b6%9c%e0%b7%9a",
        "cover_image": "https://cdn.newsfirst.lk/sinhala-uploads/2025/04/New Project (17)-588626.jpg",
        "date_published": "2025-04-20T08:06:00Z",
        "content": "වැඩබලන පොලිස්පති ප්‍රියන්ත වීරසුරිය මහතා සඳහන් කළේ, එම ඡායාරූපය ලබා ගත් කාලය නිර්ණය කිරීම සඳහා මූලික විමර්ශන ක්‍රියාත්මක බවයි. අවශ්‍යතාව මත ඒ සඳහා අපරාධ පරීක්ෂණ දෙපාර්තමේන්තුවේ සහය ලබාගන්නා බව ද, වැඩබලන පොලිස්පතිවරයා සඳහන් කළේ ය. සිරි දළදා වන්දනාවේදී ශ්‍රී දන්ත ධාතූන් වහන්සේ ඡායාරූප ගතකිරීම සහ වීඩියෝ කිරීම, සම්පූර්ණයෙන් තහනම්ය.",
        "source": "https://sinhala.newsfirst.lk/",
        "category": "Politics"
    },
    {
        "id": "1081651a-1dd0-11f0-89c2-a8172dd9ad6a",
        "title": "පාස්කු ඉරුදින ත්‍රස්ථ ප්‍රහාරය පිළිබඳ ජනාධිපති කොමිෂන් සභා වාර්තාව, ජනපති නියමයෙන් CIDයට",
        "url": "https://sinhala.newsfirst.lk/2025/04/20/%e0%b6%b4%e0%b7%8f%e0%b7%83%e0%b7%8a%e0%b6%9a%e0%b7%94-%e0%b6%89%e0%b6%bb%e0%b7%94%e0%b6%af%e0%b7%92%e0%b6%b1-%e0%b6%ad%e0%b7%8a%e2%80%8d%e0%b6%bb%e0%b7%83%e0%b7%8a",
        "cover_image": "https://cdn.newsfirst.lk/sinhala-uploads/2025/04/New Project (3)-588651.jpg",
        "date_published": "2025-04-20T11:57:00Z",
        "content": "ඒ, ජනාධිපති අනුර කුමාර දිසානායක මහතාගේ නියෝගයකට අනුව, ජනාධිපති ලේකම් නන්දිත සනත් කුමානායක මහතා විසිනි. වැඩිදුර පරීක්ෂණ සඳහා එලෙස අදාළ වාර්තාව, අපරාධ පරීක්ෂණ දෙපාර්තමේන්තුවට භාරදුන් බව, මහජන ආරක්ෂක අමාත්‍ය ආනන්ද විජේපාල මහතා සඳහන් කළේ ය. 2019 වසරේ අප්‍රේල් 21 වැනිදා එල්ල වූ ප්‍රහාර මාලාව සම්බන්ධයෙන් විමර්ශනය කර, නිර්දේශ ඉදිරිපත් කිරීම සඳහා ජනාධිපති කොමිෂන් සභාවක් පත් කරනු ලැබුවේ, 2019 වසරේ සැප්තැම්බර් 22 වැනිදායි. ඒ, එවක ජනාධිපති මෛත්‍රීපාල සිරිසේන මහතා විසින්. ශ්‍රේෂ්ඨාධිකරණ විනිසුරු ජනක් ද සිල්වා මහතාගේ සභාපතිත්වයෙන් පත් කෙරුණු කොමිසමට සාමාජිකයින් හය දෙනෙකු ඇතුළත්. එහි අවසන් වාර්තාව හිටපු ජනාධිපති ගෝඨාභය රාජපක්ෂ මහතා වෙත භාර දුන්නේ, 2021 වසරේ පෙබරවාරී පළමු වැනිදායි. එහෙත්, එම වාර්තාව මේ දක්වා ප්‍රසිද්ධියට පත් කෙරුණේ නැහැ. ඒ අනුව ඉදිරියේදී අදාළ වාර්තාව ප්‍රසිද්ධියට පත් කිරීමට නියමිත බව ද, මහජන ආරක්ෂක අමාත්‍ය ආනන්ද විජේපාල මහතා සඳහන් කළේ ය. මෙරට ප්‍රධාන පෙළේ දේවස්ථාන සහ හෝටල් කිහිපයක් ඉලක්ක කර, පාස්කු ඉරිදා ත්‍රස්ත ප්‍රහාරය එල්ල වී හෙටට (21) වසර 6 ක්. කොච්චිකඩේ ශාන්ත අන්තෝනි,  කටුවාපිටිය ශාන්ත සෙබස්තියන්, මඩකලපුව සියොන් දේවස්ථානය මෙන්ම, ශැන්ග්‍රිලා, කින්ස්බරි හා සිනමන් ග්‍රෑන්ඩ් හෝටල්වලට එලෙස බෝම්බ ප්‍රහාර එල්ල විය. මරාගෙන මැරෙන තවත් බෝම්බ පිපිරීම් දෙකක් සිදුවුයේ දෙමටගොඩ සහ දෙහිවලදීයී. ඉන්, රටට අහිමි වූ ජීවිත සංඛ්‍යාව, 272 ක්. තවත් 500 කට ආසන්න පිරිසකට එහිදී තුවාල සිදුවිය. ඔවුන් සිහිපත් කර හෙට(21) උදෑසන 8.45 සිට 8.47 දක්වා විනාඩි දෙකක නිහැඬියාවක් පවත්වන්නැයි ජාතික කතෝලික සභාව ජනතාවට දැනුම් දෙයි.",
        "source": "https://sinhala.newsfirst.lk/",
        "category": "Politics"
    },
    {
        "id": "10a6e04f-1dd0-11f0-b541-a8172dd9ad6a",
        "title": "ලෝකවාසී බෞද්ධ ජනතාව වෙනුවෙන් ''සිරි දළදා වන්දනාව'' අද තෙවැනි දිනටත්",
        "url": "https://sinhala.newsfirst.lk/2025/04/20/%e0%b6%bd%e0%b7%9d%e0%b6%9a%e0%b7%80%e0%b7%8f%e0%b7%83%e0%b7%93-%e0%b6%b6%e0%b7%9e%e0%b6%af%e0%b7%8a%e0%b6%b0-%e0%b6%a2%e0%b6%b1%e0%b6%ad%e0%b7%8f%e0%b7%80",
        "cover_image": "https://cdn.newsfirst.lk/sinhala-uploads/2025/04/New Project (15)-588614.jpg",
        "date_published": "2025-04-20T07:32:00Z",
        "content": "ශ්‍රී දළඳා මාළිගයේදී දළදා සමිදුන් උදෙසා විශේෂ ආගමික වතාවත් සිදුකිරීමෙන් අනතුරුව දහවල් 12 සිට පස්වරු 5.30  දක්වා  දළදා සමිදුන් වැඳපුදා ගැනීම සඳහා සැදැහැවතුන්ට අවස්ථාව හිමිවනු ඇති. දළදා මාලිගාවේ පිරිත් මණ්ඩපයේ විශේෂ පීඨිකාවක් මත පිහිටි ප්‍රදර්ශන කරඬුව  තුළ ශ්‍රී දන්ත ධාතූන් වහන්සේ  තැනපත් කර ඇත්තේ වන්දනාව වෙනුවෙනි. සුදු වතින් සැරසි, සැදැහැ සිතින් දළදා සමිදුන් වැඳපුදා ගැනීමට පැමිණෙන්නැයි, මහනායක හිමිවරුන් බැතිමතුන්ට දැනුම් දෙයි. මෙවර දළදා දැක්ම පැවැත්වෙන්නේ වසර 16 කට පසුවයි. ලබන 27 දක්වා සෑම දිනකම මධ්‍යාහන 12 සිට පස්වරු 5:30 දක්වා කාලයේ සිරි දළදා වන්දනාව සඳහා අවස්ථාව සැළසේ. මේ අතර විශාල ප්‍රමාණයේ ගමන් මළු රැගෙන ඒමෙන් වළකින ලෙස සිරි දළදා වන්දනාවට පැමිණෙන සැදැහැවතුන්ගෙන් යුද හමුදාව ඉල්ලීමක් කර තිබේ. යුද හමුදාව පවසන්නේ, පැමිණෙන සැදැහැවතුන්ගේ ආරක්ෂාව හා නවාතැන් පහසුකම් සැපයීම පිළිබඳ කරුණු සැලකිල්ලට ගෙන මෙම ඉල්ලීම කරන බවයි. මේ අතර සිරි දළදා වන්දනාවට පැමිණෙන සැදැහැවතුන් වෙනුවෙන් අතිරේක දුම්රිය දෙකක් යෙදවීමට දුම්රිය දෙපාර්තමේන්තුව පියවර ගෙන ඇත. ඒ , සැදැහැවතුන් පිරිස ඉහළ යාම හේතුවෙනි. ඊයේ(19) රාත්‍රියේ  සිට එළැඹෙන 28 වැනිදා දක්වා එම අතිරේක දුම්රිය සේවා ක්‍රියාත්මක බව දුම්රිය දෙපාර්තමේන්තුව පවසයි. ඒ අනුව මහනුවර දක්වා  සෑම දිනකම පස්වරු 07.55ට ‍දුම්රියක්, කොළඹ කොටුවෙන් ගමන් ආරම්භ කිරීමට නියමිතයි. එම දුම්රිය රඹුක්කන දුම්රිය ස්ථානයට පස්වරු 10.27 ළඟා වනු ඇති. රඹුක්කනින් පස්වරු 10.40ට යළි පිටත්වන එම දුම්රිය, මහනුවර දුම්රිය ස්ථානයට මධ්‍යම රාත්‍රී 12.00ට ළඟා වීමට සැලසුම් කර තිබේ. එමෙන්ම මහනුවර සිට කොළඹ බලා සෑම දිනකම රාත්‍රි 08.30ට දුම්රියක් ක්‍රියාත්මක කිරීමට පියවර ගෙන තිබේ. එම දුම්රිය රඹුක්කන දුම්රිය ස්ථානයට ළඟා වන්නේ රාත්‍රි 09.50ටයි එම දුම්රිය,  රඹුක්කනින් රාත්‍රි 10.35ට යළි කොළඹ බලා පිටත් වීමට  නියමිත අතර එම දුම්රිය කොළඹ කොටුවට දුම්රිය ස්ථානයට මධ්‍යම රාත්‍රී 12.00ට ළඟා වීමට සැලසුම් කර තිබේ.",
        "source": "https://sinhala.newsfirst.lk/",
        "category": "General"
    },
    {
        "id": "10ac351e-1dd0-11f0-93b2-a8172dd9ad6a",
        "title": "ලෝකවාසි කිතුණු බැතිමතුන් මහත් ප්‍රිතියෙන් සමරණ ජේසුස් වහන්සේ මරණයෙන් උත්ථානය වූ පාස්කු ඉරු දිනය අදයි...",
        "url": "https://sinhala.newsfirst.lk/2025/04/20/%e0%b6%bd%e0%b7%9d%e0%b6%9a%e0%b7%80%e0%b7%8f%e0%b7%83%e0%b7%92-%e0%b6%9a%e0%b7%92%e0%b6%ad%e0%b7%94%e0%b6%ab%e0%b7%94-%e0%b6%b6%e0%b7%90%e0%b6%ad%e0%b7%92%e0%b6%b8",
        "cover_image": "https://cdn.newsfirst.lk/sinhala-uploads/2025/04/New Project (16)-588620.jpg",
        "date_published": "2025-04-20T07:36:00Z",
        "content": "අද දිනය කිතුණු ජනතාවට සුවිශේෂි වන්නේ ක්‍රිස්තුස් වහන්සේ කුරුසයේ ඇන ගසා මරණයට පත් කිරීමෙන් පසු මරණයෙන් යළි නැගිටීම හෙවත් උත්ථානය සිදු වීමත් සමග  සකල ලෝක සත්ත්වයා පාපයෙන් ගලවා ගැනීම සඳහා ජේසුස් ක්‍රිස්තුන් වහන්සේ කුරුසය තුළ සිය ජීවිතය පූජා කර දින 3කට පසු එම උත්ථානය  සිදුවිය. ඊට සමගාමීව ශුද්ධ වූ සතියේ අවසන් ඉරිදා පාස්කු ඉරිදා ලෙස ශුද්ධවු සභාව හඳුන්වයි. මේ අතර  පාස්කු ඉරිදා ප්‍රහාරය සිදු වී හෙට (21)  දිනට වසර හයක් සපිරෙයි. 2019 වසරේ අප්‍රේල් 21 වනදා  ප්‍රධාන දේවස්ථාන 3ක් සහ කොළඹ පිහිටි සුඛෝපභෝගී  හෝටල් තුනක් ඉලක්ක කරමින්  මෙම  ප්‍රහාරයක් එල්ල විය. ඒ හේතුවෙන් මියගිය ජීවිත සංඛ්‍යාව 260 ට අධිකයි . මේ අතර එම ප්‍රහාරයත් සමග එම මියගිය පුද්ගලයින් ඇදහිල්ලේ සාක්ෂිකරුවන් ලෙස පත් කිරීමට වතිකානය තීරණය කර තිබේ. ඒ පසුගිය වසරේ මැල්කම් කාර්දිනල් රංජිත් හිමිපාණන් වහන්සේ ශුද්දෝත්තම ෆැන්සිස් පාප් වහන්සේගෙන් කළ ඉල්ලීමකට අනුවයි.",
        "source": "https://sinhala.newsfirst.lk/",
        "category": "General"
    },
    {
        "id": "10bacdfa-1dd0-11f0-b7d6-a8172dd9ad6a",
        "title": "දුම්රියේ ගැටීමෙන්, දුම්රිය කාර්ය සහයකයෙකු මරුට..",
        "url": "https://sinhala.newsfirst.lk/2025/04/20/%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba%e0%b7%9a-%e0%b6%9c%e0%b7%90%e0%b6%a7%e0%b7%93%e0%b6%b8%e0%b7%99%e0%b6%b1%e0%b7%8a-%e0%b6%af%e0%b7%94",
        "cover_image": "https://cdn.newsfirst.lk/sinhala-uploads/2025/04/New Project (2)-588645.jpg",
        "date_published": "2025-04-20T11:32:00Z",
        "content": "ඒ, පැරකුම්පුර සහ අඹේවෙල අතර දුම්රිය මාර්ග පරීක්ෂාවකදී යි. කොළඹ සිට බදුල්ල බලා ධාවනය වූ දුම්රියක ගැටීමෙන් අනතුර සිදුව තිබේ. එලෙස මියගොස් ඇත්තේ, දියතලාවේ පදිංචි 25 හැවිරිදි පුද්ගලයෙක්. මේ අතර මන්නාරම සිරිනාවක්කුලම් ප්‍රදේශයේදී දුම්රියෙන් ඇද වැටී 68 හැවිරිදි පුද්ගලයෙකු මියගොස් ඇත. ඔහු එම අනතුරට මුහුණපා ඇත්තේ, තෛලයිමන්නාරම සිට කොළඹ බලා ධාවනය වීමට නියමිත දුම්රියට ඥාතීන් පිරිසක් නංවන අවස්ථාවේදීයී. ඥාතීන්, දුම්රියට නංවා, නැවත ඉන් බැසීමට උත්සහ කරන අවස්ථාවේ අනතුර සිදුව ඇත.",
        "source": "https://sinhala.newsfirst.lk/",
        "category": "General"
    },
    {
        "id": "10d47088-1dd0-11f0-a414-a8172dd9ad6a",
        "title": "ශ්‍රී ලංකාවට ආවේණික නව මදුරු විශේෂයක්...",
        "url": "https://sinhala.newsfirst.lk/2025/04/20/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80%e0%b6%a7-%e0%b6%86%e0%b7%80%e0%b7%9a%e0%b6%ab%e0%b7%92%e0%b6%9a",
        "cover_image": "https://cdn.newsfirst.lk/sinhala-uploads/2025/04/New Project (1)-588639.jpg",
        "date_published": "2025-04-20T08:52:00Z",
        "content": "ඒ, මීරිගම ප්‍රදේශයෙනි. එම මදුරු විශේෂය නම් කර ඇත්තේ, කියුලෙක්ස් ලොපසෙරමියා සින්ටලස් ලෙසයි. ප්‍රධාන පෙළේ වෛරස් වාහකයෙකු ලෙස එම මදුරු විශේෂ හඳුනාගෙන ඇතැයි, වෛද්‍ය පර්යේෂණායතනයේ කීට විද්‍යාඥ ගයාන් කුමාරසිංහ මහතා සඳහන් කළේ ය.",
        "source": "https://sinhala.newsfirst.lk/",
        "category": "Health"
    },
    {
        "id": "10e313e8-1dd0-11f0-bc73-a8172dd9ad6a",
        "title": "සියලු තැපැල් ඡන්ද පත්‍රිකා අද මැතිවරණ කොමිසමට...",
        "url": "https://sinhala.newsfirst.lk/2025/04/20/%e0%b7%83%e0%b7%92%e0%b6%ba%e0%b6%bd%e0%b7%94-%e0%b6%ad%e0%b7%90%e0%b6%b4%e0%b7%90%e0%b6%bd%e0%b7%8a-%e0%b6%a1%e0%b6%b1%e0%b7%8a%e0%b6%af-%e0%b6%b4%e0%b6%ad",
        "cover_image": "https://cdn.newsfirst.lk/sinhala-uploads/2025/04/postal-588633.jpg",
        "date_published": "2025-04-20T08:45:00Z",
        "content": "පළාත් පාලන ආයතන 102 ක ඡන්ද පත්‍රිකා මුද්‍රණය ප්‍රමාද වූයේ, අධිකරණය පැනවූ වාරණයක් හේතුවෙනි. ඒ අනුව මේ වන විට එම ආයතනවලට අදාළ සියලු තැපැල් ඡන්ද පත්‍රිකා මුද්‍රණය කෙරෙන බව, රජයේ මුද්‍රණාලයාධිපති ප්‍රදීප් පුෂ්පකුමාර මහතා සඳහන් කළේ ය.",
        "source": "https://sinhala.newsfirst.lk/",
        "category": "Politics"
    },
    {
        "id": "1110442e-1dd0-11f0-9669-a8172dd9ad6a",
        "title": "''සිරි දළදා වන්දනාව'' අද තෙවැනි දිනටත් ඇරඹෙයි...",
        "url": "https://sinhala.newsfirst.lk/2025/04/20/%e0%b7%83%e0%b7%92%e0%b6%bb%e0%b7%92-%e0%b6%af%e0%b7%85%e0%b6%af%e0%b7%8f-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80-%e0%b6%85",
        "cover_image": "https://cdn.newsfirst.lk/sinhala-uploads/2025/04/New Project (18)-588657.jpg",
        "date_published": "2025-04-20T12:29:00Z",
        "content": "ඒ, දළදා සමිඳුන් උදෙසා විශේෂ ආගමික වතාවත් සිදු කිරීමෙන් අනතුරුවයි. ඒ අනුව පස්වරු 5.30  දක්වා දළදා සමිඳුන් වැඳපුදා ගැනීමට අදත් සැදැහැවතුන්ට අවස්ථාව හිමිවේ.",
        "source": "https://sinhala.newsfirst.lk/",
        "category": "General"
    },
    {
        "id": "111423f0-1dd0-11f0-9973-a8172dd9ad6a",
        "title": "අපොස උසස් පෙළ විභාගයේ ප්‍රතිඵල,අප්‍රේල් අවසන් වීමට පෙර..",
        "url": "https://sinhala.newsfirst.lk/2025/04/20/%e0%b6%85%e0%b6%b4%e0%b7%9c%e0%b7%83-%e0%b6%8b%e0%b7%83%e0%b7%83%e0%b7%8a-%e0%b6%b4%e0%b7%99%e0%b7%85-%e0%b7%80%e0%b7%92%e0%b6%b7%e0%b7%8f%e0%b6%9c%e0%b6%ba",
        "cover_image": "https://cdn.newsfirst.lk/sinhala-uploads/2025/04/New Project (4)-588663.jpg",
        "date_published": "2025-04-20T14:30:00Z",
        "content": "මීට පෙර සැලසුම් කර තිබුණේ, අප්‍රේල් 20 වැනිදාට පෙර ප්‍රතිඵල නිකුත් කිරීමටයි. එහෙත්, ප්‍රායෝගික ගැටලු කිහිපයක් හේතුවෙන් එම කාලසීමාවේ ප්‍රතිඵල නිකුත් කිරීමට හැකිවූයේ නැත. මෙවර උසස් පෙළ විභාගයට පෙනී සිටි අයදුම්කරුවන් සංඛ්‍යාව, තුන් ලක්ෂ තිස්තුන් දහස් එකසිය අසූපහක්.",
        "source": "https://sinhala.newsfirst.lk/",
        "category": "General"
    },
    {
        "id": "3d0330a0-1dd0-11f0-97b0-a8172dd9ad6a",
        "title": "පාස්කු ප්‍රහාරය පිළිබඳ ජනාධිපති කොමිෂන් සභා වාර්තාව CIDයට",
        "url": "https://sinhala.adaderana.lk/news/209005",
        "cover_image": "https://s3.amazonaws.com/adaderanasinhala/1745130521-anura-kumara-600.jpg",
        "date_published": "2025-04-20T11:58:00Z",
        "content": "පාස්කු ඉරු දින ත්‍රස්ත ප්‍රහාරය පිළිබඳව ජනාධිපති කොමිෂන් සභාවේ වාර්තාව ඉදිරි විමර්ශන සඳහා අපරාධ පරීක්ෂණ දෙපාර්තමේන්තුව වෙත භාර දී තිබේ. ඒ ජනාධිපතිවරයා විසින් සිදුකළ නියෝගයකට අනුවය. ඒ අනුව ජනාධිපති ලේකම්වරයා විසින් අදාළ වාර්තාව ඉදිරි විමර්ශන සඳහා අපරාධ පරීක්ෂණ දෙපාර්තමේන්තුව වෙත භාර දීමට පියවර ගත් බව මහජන ආරක්ෂක අමාත්‍ය ආනන්ද විජේපාල මහතා පැවසීය.",
        "source": "https://sinhala.adaderana.lk/",
        "category": "Politics"
    },
    {
        "id": "3d2c9fa6-1dd0-11f0-ba48-a8172dd9ad6a",
        "title": "සිරි දළදා වන්දනාව තෙවන දිනටත් ඇරඹෙයි",
        "url": "https://sinhala.adaderana.lk/news/209006",
        "cover_image": "https://s3.amazonaws.com/adaderanasinhala/1745132637-dalada-wandanawa-600.jpg",
        "date_published": "2025-04-20T12:33:00Z",
        "content": "'සිරි දළදා වන්දනාව' තෙවන දිනටත් අද (20) දහවල් ආරම්භ කෙරිණි. ඒ අනුව අද පස්වරු 5.00 දක්වා දළදා වහන්සේ වැඳපුදා ගැනීමට සැදැහැවතුන්ට අවස්ථාව හිමිවනු ඇත. අද දිනයේද දළදා වහන්සේ වැඳපුදා ගැනීම සඳහා අති විශාල සැදැහැවතුන් පිරිසක් මහනුවර නගරය වෙත පැමිණ ඇති බව අද දෙරණ වාර්තාකරු පැවසීය. දළදා වන්දනාව සඳහා ප්‍රවේශ මාර්ග තුනක් දළදා මාලිගාව විසින් හඳුන්වා දෙනු ලැබූ අතර ඒ අනුව ඩී.එස්. සේනානායක වීදිය දෙස සිට ශ්‍රී දළදා මාලිගාවේ පිවිසුම තෙක්, රතු බෝක්කුව දෙස සිට සංඝරාජ මාවත හරහා මාලිගාවේ ප්‍රධාන පිවිසුම තෙක් සහ සහ රතු බෝක්කුව දෙස සිට මාලිගාව පෙදෙස හරහා මාලිගාවේ ප්‍රධාන පිවිසුම ආදි ප්‍රවේශ මාර්ග භාවිත කර දළදා මාලිගාවට ඇතුළත් වීමේ හැකියාව පවතී. මේ අතර දළදා වන්දනාව සඳහා පැමිණෙන සැදැවතුන් නගරය අවිදිමත් ලෙස කසළ බැහැර කරමින් නගරය අපවිත නොකරන ලෙස මහා සංඝරත්නය සැදැහැවතුන්ගෙන් ඉල්ලීමක් කර තිබේ.",
        "source": "https://sinhala.adaderana.lk/",
        "category": "General"
    },
    {
        "id": "3d3bd5a9-1dd0-11f0-be0f-a8172dd9ad6a",
        "title": "නැවත කිසි දිනක වී මිල සම්බන්ධව ගැටළුවක් මතු නොවන බව ජනපති කියයි",
        "url": "https://sinhala.adaderana.lk/news/209007",
        "cover_image": "https://s3.amazonaws.com/adaderanasinhala/1745136346-anura-kumara-600.jpg",
        "date_published": "2025-04-20T13:35:00Z",
        "content": "නැවත කිසි දිනක වී මිල පිළිබඳව ගැටළුවක් මතු නොවන බව ජනාධිපති අනුර කුමාර දිසානායක මහතා පවසයි. පොළොන්නරුවේදී අද (20) පැවැති ජන රැලියකට එක්වෙමින් ජනාධිපතිවරයා මේ බව පැවසීය. එහිදී ජනාධිපතිවරයා පැවසුවේ මේ සඳහා ගබඩා ප්‍රතිසංස්කරණය කළ බවත් වී මිලදී ගැනීම සඳහා රුපියල් කෝටි 500ක් ද වෙන් කළ බවය. එහිදී වැඩිදුරටත් අදහස් දැක්වූ ජනාධිපති අනුර කුමාර දිසානායක මහතා,",
        "source": "https://sinhala.adaderana.lk/",
        "category": "Politics"
    },
    {
        "id": "3ec2c78c-1dd0-11f0-889d-a8172dd9ad6a",
        "title": "ලංගමේ ආදායම රුපියල් මිලියන 1,300 ඉක්මවයි",
        "url": "https://sinhala.adaderana.lk/news/209008/%E0%B6%BD%E0%B6%82%E0%B6%9C%E0%B6%B8%E0%B7%9A-%E0%B6%86%E0%B6%AF%E0%B7%8F%E0%B6%BA%E0%B6%B8-%E0%B6%B8%E0%B7%92%E0%B6%BD%E0%B7%92%E0%B6%BA%E0%B6%B1-1,300-%E0%B6%89%E0%B6%9A%E0%B7%8A%E0%B6%B8%E0%B7%80%E0%B6%BA%E0%B7%92",
        "cover_image": "https://s3.amazonaws.com/adaderanasinhala/1745139505-ctb-600.jpg",
        "date_published": "2025-04-20T14:28:00Z",
        "content": "මෙවර සිංහල හින්දු අලුත් අවුරුදු උදාවත් සමග ගම් බිම් බලා ගිය ජනතාවට නැවත කොළඹ බලා පැමිණීමට විශේෂ බස් රථ තවදුරටත් ක්‍රියාත්මක බව ජාතික ගමනාගමන මණ්ඩලයේ ගමනාගමන කළමනාකරු එච්. පියතිලක මහතා පවසයි. ඔහු පැවසුවේ මේ වන විටත් අඛණ්ඩව පැය 24 පුරා ක්‍රියාත්මක වන බස් සේවාවක් ක්‍රියාත්මක වන බවය. විශේෂයෙන් මහනුවර සිරි දළදා වන්දනාව සඳහා සහභාගී වන සැදැවතුන් වෙනුවෙන් ද විශේෂ බස් සේවාවක් ක්‍රියාත්මක කර ඇතැයිද පැවසු ඒ මහතා පැවසුවේ ඒ අනුව මහනුවර - කොළඹ මාර්ගය සඳහා මේ වන විට ලංගම බස් රථ 150කට ආසන්න සංඛ්‍යාවක්ද යොදවා ඇති බවය. එමෙන්ම පසුගිය 10 වැනිදා සිට ඊයේ (19) දිනය දක්වා වන විට ජාතික ගමනා ගමන මණ්ඩලය රුපියල් මිලියන 1,300කට ආසන්න ප්‍රමාණයක් උපයා ඇතැයිද එළැඹෙන දින කිහිපයේදී මෙම ආදායම තවදුරටත් ඉහළ යා හැකි බවද ඔහු වැඩිදුරටත් අදහස් දක්වමින් පැවසීය.",
        "source": "https://sinhala.adaderana.lk/",
        "category": "General"
    },
    {
        "id": "3eca86fd-1dd0-11f0-b283-a8172dd9ad6a",
        "title": "කොටහේන ප්‍රදේශයෙන් ගමන් ගන්නා රියදුරන්ට දැනුම්දීමක්",
        "url": "https://sinhala.adaderana.lk/news/209010/%C2%A0%E0%B6%9A%E0%B7%9C%E0%B6%A7%E0%B7%84%E0%B7%9A%E0%B6%B1-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81%E0%B6%BA%E0%B7%99%E0%B6%B1%E0%B7%8A-%E0%B6%9C%E0%B6%B8%E0%B6%B1%E0%B7%8A-%E0%B6%9C%E0%B6%B1%E0%B7%8A%E0%B6%B1%E0%B7%8F-%E0%B6%BB%E0%B7%92%E0%B6%BA%E0%B6%AF%E0%B7%94%E0%B6%BB%E0%B6%B1%E0%B7%8A%E0%B6%A7-%E0%B6%AF%E0%B7%90%E0%B6%B1%E0%B7%94%E0%B6%B8%E0%B7%8A%E0%B6%AF%E0%B7%93%E0%B6%B8%E0%B6%9A%E0%B7%8A",
        "cover_image": "https://s3.amazonaws.com/adaderanasinhala/1745143403-polic-traffic_L.jpg",
        "date_published": "2025-04-20T14:59:00Z",
        "content": "හෙට (21) දිනයේ කොටහේන පොලිස් වසම සහ වෙරළබඩ පොලිස් වසම ඇතුලත මාර්ගවල රථවාහන ගමනාගමනය සීමා කිරීමට සිදුවන බව පොලීසිය දැනුම් දී තිබේ.  කොටහේන ශාන්ත ලුසියා දේවස්ථානයේ සිට කොච්චිකඩේ ශාන්ත අන්තෝනි දේවස්ථානය දක්වා පවත්වන පාගමන සහ කොච්චිකඩේ ශාන්ත අන්තෝනි දේවස්ථානයේ පැවැත්වෙන විශේෂ දේව මෙහෙය හේතුවෙන් මෙලෙස රථවාහන ගමනාගමනය සීමා කිරීමට සිදුවන පොලීසිය පවසයි. මෙම පා ගමන උදෑසන 07.00 ට කොටහේන ශාන්ත ලුසියා දේවස්ථානයෙන් ආරම්භ කර බොංජින් හන්දියෙන් වමට හරවා ගල්පොත්ත වටරවුමෙන් ගල්පොත්ත වීදිය හරහා ජම්පටා වීදියට ගමන් කර ජම්පටා වීදීය ඔස්සේ වෙරළබඩ ශාන්ත අන්තෝනී දේවස්ථානය දක්වා ගමන් කිරීමට නියමිතව ඇත. ඒ අනුව, එදින උදෑසන 07.00 සිට උදෑසන 11.45 දක්වා වරින්වර වෙරළබඩ පොලිස් වසමේ පහත මාර්ගයන් තාවකාලිකව වසා තැබීම සිදු කරන බව පොලීසිය දැනුම් දී තිබේ. එබැවින් ඇති විය හැකි රථවාහන තදබදය අවම කර ගැනීම සඳහා හැකිතාක් පහත විකල්ප මාර්ග භාවිතා කරන ලෙස ද පොලීසිය මහජනතාවගෙන් ඉල්ලා සිටියි. අදාළ විකල්ප මාර්ග සහ වසාතබන මාර්ග පහතින් දැක්වේ.",
        "source": "https://sinhala.adaderana.lk/",
        "category": "General"
    },
    {
        "id": "3eddff7f-1dd0-11f0-b0b9-a8172dd9ad6a",
        "title": "ඇෆ්ගන් වැසියන් පාකිස්තානයෙන් පිටුවහල් කරයි",
        "url": "https://sinhala.adaderana.lk/news/209011/%E0%B6%87%E0%B7%86%E0%B7%8A%E0%B6%9C%E0%B6%B1%E0%B7%8A-%E0%B7%80%E0%B7%90%E0%B7%83%E0%B7%92%E0%B6%BA%E0%B6%B1%E0%B7%8A-%E0%B6%B4%E0%B7%8F%E0%B6%9A%E0%B7%92%E0%B7%83%E0%B7%8A%E0%B6%AD%E0%B7%8F%E0%B6%B1%E0%B6%BA%E0%B7%99%E0%B6%B1%E0%B7%8A-%E0%B6%B4%E0%B7%92%E0%B6%A7%E0%B7%94%E0%B7%80%E0%B7%84%E0%B6%BD%E0%B7%8A-%E0%B6%9A%E0%B6%BB%E0%B6%BA%E0%B7%92",
        "cover_image": null,
        "date_published": "2025-04-20T15:04:00Z",
        "content": "නීතිවිරෝධීව පාකිස්තානයේ රැදී සිටි ඇෆ්ගනිස්තාන ජාතිකයන් දහස් ගණනක් සිය රටින් පිටුවහල් කිරීමට පාකිස්තාන රජය පියවර ගෙන තිබේ. ඒ අනුව මෙම මාසයේ ගතවූ කාලය තුළ ඇෆ්ගනිස්තාන ජාතිකයින් 19,500 දෙනෙකු පිටුවහල් කිරීමට පාකිස්තාන රජය පියවර ගෙන ඇත. පාකිස්තානයේ නීතිවිරෝධීව රැදී සිටින ඇෆ්ගනිස්තාන වැසියන් 80,000ක පමණ පිරිසකට අප්‍රේල් මස 30 වනදාට පෙර එරටින් පිටව යන ලෙස පාකිස්තාන බලධාරින් මේ වනවිට දැනුම්දීම් සිදුකර තිබේ. කෙසේවෙතත් මේ සම්බන්ධයෙන් ඇෆ්ගනිස්තානයේ තලෙයිබාන් පාලනය පාකිස්තාන රජය වෙත දැඩි කනස්සල්ල පළකර ඇත.",
        "source": "https://sinhala.adaderana.lk/",
        "category": "Politics"
    },
    {
        "id": "3efafc67-1dd0-11f0-a300-a8172dd9ad6a",
        "title": "පුංචි ඡන්දයේ තැපැල් ඡන්දයට දින නියම වෙයි",
        "url": "https://sinhala.adaderana.lk/news/209009/%E0%B6%B4%E0%B7%94%E0%B6%82%E0%B6%A0%E0%B7%92-%E0%B6%A1%E0%B6%B1%E0%B7%8A%E0%B6%AF%E0%B6%BA%E0%B7%9A-%E0%B6%AD%E0%B7%90%E0%B6%B4%E0%B7%90%E0%B6%BD%E0%B7%8A-%E0%B6%A1%E0%B6%B1%E0%B7%8A%E0%B6%AF%E0%B6%BA%E0%B6%A7-%E0%B6%AF%E0%B7%92%E0%B6%B1-%E0%B6%B1%E0%B7%92%E0%B6%BA%E0%B6%B8-%E0%B7%80%E0%B7%99%E0%B6%BA%E0%B7%92",
        "cover_image": "https://s3.amazonaws.com/adaderanasinhala/1745140529-Postal-Voting-600.jpg",
        "date_published": "2025-04-20T14:45:00Z",
        "content": "මැයි මස 6වනදා පැවැත්වීමට පළාත් පාලන මැතිවරණය සඳහා සිදුකරන තැපැල් ඡන්ද සළකුනු කිරීම සම්බන්ධව මැතිවරණ කොමිසම විසින් අද (20) නිවේදනයක් නිකුත් කර තිබේ. ඒ අනුව එළැඹෙන 24, 25,28 සහ 29 යන දිනවලදී පමණක් අදාළ තැපැල් ඡන්ද සළකුණු කිරීමේ කටයුතු සිදුකරන බව මැතිවරණ කොමිසම සිය නිවේදනය මගින් සඳහන් කර තිබේ.",
        "source": "https://sinhala.adaderana.lk/",
        "category": "Politics"
    },
    {
        "id": "4d5c4898-1dd0-11f0-80f9-a8172dd9ad6a",
        "title": "සමාජ මාධ්‍යයේ හුවමාරු වන දළදා වහන්සේගේ ඡායාරූපය සම්බන්ධව විමර්ශනයක්",
        "url": "https://sinhala.adaderana.lk/news.php?nid=209004",
        "cover_image": "https://s3.amazonaws.com/adaderanasinhala/1745128989-dalada-wandanawa-600.jpg",
        "date_published": "2025-04-20T11:33:00Z",
        "content": "මහනුවර ශ්‍රී දළදා මාලිගාවේ පැවැත්වෙන 'සිරි දළදා වන්දනාව' සඳහා පැමිණි පුද්ගලයෙකු විසින් ලබා ගන්නා ලද ඡායාරූපයක් බවට නිරූපණය වන ඡායාරූපය සම්බන්ධව පොලීසිය විසින් විශේෂ නිවේදනයක් නිකුත් කර තිබේ. එහි සඳහන්ව ඇත්තේ මෙම දළදා වන්දනාවට සහභාගී වන සැදැහැවතුන් හට තමන්ගේ ජංගම දුරකථන ක්‍රියාකාර් තත්ත්වයෙන් තබා ගැනීමට හෝ දළදා වහන්සේ ඡායාරූප ලබා ගැනීමට කිසිදු අවසරයක් ලබා දී නොමැති බවය. එසේ තිබියදී සංසරණය වන මෙම ඡායාරූපය දළදා වන්දනාව පැවැත්වෙන කාල සීමාවේදි ලබා ගන්නා ලද ඡායාරූපයක්ද යන්න හා මෙය කවුරුන් විසින් ලබා ගන්නා ලද ඡායාරූපයක්ද එසේ නැතහොත් මෙය සංස්කරණය කරන ලද්දක්ද යන බව අනාවරණය කර ගැනීම සඳහා විමර්ෂනයක් ආරම්භ කර ඇති බවය. ඒ අනුව වැඩබලන පොලිස්පතිවරයාගේ උපදෙස් මත අපරාධ පරීක්ෂණ දෙපාර්තමේන්තුව විසින් මේ සම්බන්ධව විමර්ශනයක් ආරම්භ කර ඇති බවත් පොලීසිය සිය නිවේදනය මගින් සඳහන් කර තිබේ.",
        "source": "https://sinhala.adaderana.lk/",
        "category": "General"
    },
    {
        "id": "4d623b06-1dd0-11f0-a269-a8172dd9ad6a",
        "title": "දුම්රියෙන් වැටී සහ දුම්රියේ ගැටී පුද්ගලයින් දෙදෙනෙකු මරුට",
        "url": "https://sinhala.adaderana.lk/news.php?nid=209002",
        "cover_image": "https://s3.amazonaws.com/adaderanasinhala/1745123083-train-accsident-600.jpg",
        "date_published": "2025-04-20T09:54:00Z",
        "content": "දුම්රියේ ගැටී සහ දුම්රියෙන් වැටී පුද්ගලයින් දෙදෙනෙකු ජීවිතක්ෂයට පත්ව තිබේ. පොලීසිය පැවසුවේ ඊයේ (19) දිනයේදී මෙම අනතුරු සිදුව ඇති බවය. ඒ අනුව පට්ටිපොල පොලිස් වසමේ පැරකුම්පුර හා අඹේවෙල දුම්රිය මාර්ගය පරික්ෂා කිරීමට ගොස් සිටි දුම්රිය කාර්ය සහයකවරයෙකු දුම්රියේ ගැටී ජීවිත්ක්ෂයට පත්ව තිබේ. ඔහු විසින් ඊයේ (19) අලුයම් කාලයේදී එම දුම්රිය මාර්ගය පරික්ෂා කරන අවස්ථාවේදී කොළඹ සිට බදුල්ල දක්වා ධාවනය වන දුම්රියේ ගැටී මෙලෙස ජීවිතක්ෂයට පත්ව තිබේ. මෙලෙස මියගොස් ඇත්තේ දියතලාව ප්‍රදේශයේ පදිංචි 25 හැවිරිදි පුද්ගලයෙකි. මේ අතර ඊයේ උදෑසන කාලයේදී උයිලංකුලම පොලිස් වසමේ සිරිනාවක්කුලම ප්‍රදේශයේදී දුම්රියකින් වැටී පුද්ගලයෙකු මියගොස් ඇති බවට උයිලංකුලම පොලිස් ස්ථානයට ලද පැමිණිල්ලක් මත පොලීසිය විසින් විමර්ශනයක් ආරම්භ කර තිබුණි. එහිදී අනාවරණය වී ඇත්තේ මරණකරු සිරිනාවක්කුලම් දුම්රිය ස්ථානයේදී තලෛ මන්නාරම සිට කොළඹ බලා ධාවනය වූ දුම්රියකට තම පවුලේ ඥාතීන් පිරිසක් නංවා නැවත දුම්රිය ගමන් කිරීමට යන අවස්ථාවේදී එයින් බැසීමට උත්සාහ දරා ඇති බවය. එහිදී එම පුද්ගලයා දුම්රියෙන් වැටී බරපතළ තුවාල ලබා මන්නාරම රෝහල වෙත ඇතුළත් කිරීමේදී මියගොස් තිබේ.",
        "source": "https://sinhala.adaderana.lk/",
        "category": "General"
    },
    {
        "id": "4d6d62b2-1dd0-11f0-9d56-a8172dd9ad6a",
        "title": "ඩෙංගු සහ චිකන්ගුන්‍යා ව්‍යාප්ත වීමේ අවදානමක්",
        "url": "https://sinhala.adaderana.lk/news.php?nid=209000",
        "cover_image": "https://s3.amazonaws.com/adaderanasinhala/1745116772-dengu-600.jpg",
        "date_published": "2025-04-20T08:09:00Z",
        "content": "මේ දිනවල පවතින වර්ෂාවත් සමග ඩෙංගු සහ චිකන්ගුන්‍යා රෝගය ව්‍යාප්ත වීමේ දැඩි අවදානමක් පවතින බව සෞඛ්‍ය අංශ පවසයි. මේ සම්බන්ධව අදහස් දක්වමින් ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ ලේකම් චමිල් මුතුකුඩ මහතා පැවසුවේ ඩෙංගු රෝගය ව්‍යාප්ත කරනු ලබන මදුරුවන් හරහා චිකන් ගුන්‍යා රෝගය ද ව්‍යාප්ත වන බවය. ඔහු පැවසුවේ දීර්ඝ සති අන්ත නිවාඩුව සහ පාසල් නිවාඩුව හේතුවෙන් බොහෝ පිරිස් විනෝද චාරිකා ගොස් ඇති බවත් මේ හේතුවෙන් නිවාස සහ අවට පරිසරය පිරිසිදු කර ගැනීමේ හැකියාව මග හැරී ගොස් ඇති බවය. මේ හේතුවෙන් මදුරුවන් බෝවන ස්ථාන පිරිසිදු කිරීමේ හැකියාවක් ලැබී නොමැති බැවින් මදුරුවන් බෝ වන ස්ථාන වැඩි වී ඇතැයිද ඔහු පැවසීය. ඩෙංගු සහ චිකන්ගුන්‍යා රෝග පතුරුවනු ලබන්නේ එකම මදුරුවෙකු විසින් බව පෙන්වා දුන් ඔහු වැඩිදුරටත් අදහස් දක්වමින් පැවසුවේ මේ හේතුවෙන් අවට පරිසරය නිරන්තර පිරිසිදු කරගනිමින්  මදුරුවන් බෝවිම වළක්වා ගන්නා ලෙස ජනතාව දැනුවත් කරන බවය.",
        "source": "https://sinhala.adaderana.lk/",
        "category": "Health"
    },
    {
        "id": "4d751956-1dd0-11f0-95fd-a8172dd9ad6a",
        "title": "ගම්පහ ඔස්මන් ඝාතනයට තැත් කිරීමේ සිද්ධියට තවත් දෙදෙනෙක් අල්ලයි",
        "url": "https://sinhala.adaderana.lk/news.php?nid=209003",
        "cover_image": "https://s3.amazonaws.com/adaderanasinhala/1745125949-Arrested-600.jpg",
        "date_published": "2025-04-20T10:42:00Z",
        "content": "ව්‍යාපාරිකයෙකු වූ ගම්පහ ඔස්මන් ගුණසේකර ඇතුළු පිරිසක් ඝාතනය කිරීමට සැලසුම් කළ බව කියන සිද්ධිය සම්බන්ධව තවත් පුද්ගලයින් දෙදෙනෙකු විශේෂ කාර්ය බලකාය විසින් අත්අඩංගුවට ගෙන තිබේ. ඒ අනුව මේ දක්වා අත්අඩංගුවට ගත් පිරිස 09ක් දක්වා ඉහළ ගොස් තිබේ. සිද්ධිය සම්බන්ධව ඊයේ දිනයේදී T -56 ගිනි අවි දෙකක් සමග සැකකරුවන් දෙදෙනෙකු ගම්පහදී විශේෂ කාර්ය බළකායේ නිලධාරීන් පිරිසක් විසින් අත්අඩංගුවට ගත් අතර ඔවුන්ගෙන් සිදුකරන ලද ප්‍රශ්න කිරීම් හමුවේ තවත් සැකකරුවන් දෙදෙනෙකු අත්අඩංගුවට ගැනුණි. ඒ අනුව අදාළ සැකකරුවන් 07 දෙනා සම්බන්ධව රැඳවුම් නියෝග ලබා ඉදිරි විමර්ශන කටයුතු සිදු කිරීමට නියමිත බව පොලීසිය පැවසීය.",
        "source": "https://sinhala.adaderana.lk/",
        "category": "Politics"
    },
    {
        "id": "4d84863d-1dd0-11f0-b864-a8172dd9ad6a",
        "title": "රුපියල් කෝටි 24 ඉක්ම වු කොකෙන් තොගයක් සමග බ්‍රසීල ජාතිකයෙකු කටුනායකදී අල්ලයි",
        "url": "https://sinhala.adaderana.lk/news.php?nid=209001",
        "cover_image": "https://s3.amazonaws.com/adaderanasinhala/1745118473-koken-600.jpg",
        "date_published": "2025-04-20T08:26:00Z",
        "content": "නීති විරෝධිව මෙරටට රැගෙන ආ කොකේන් තොගයක් සමග බ්‍රසීල ජාතිකයෙකු අද (20) අලුයම රේගු මත්ද්‍රව්‍ය පාලන අංශයේ නිලධාරීන් පිරිසක් විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ 59 හැවිරිදි බ්‍රසීල ජාතික ගුරුවරයෙකි. ඔහු විසින් රැගෙන එන ලද කොකෙන් තොගය කිලෝ 04 ග්‍රෑම් 855ක් වන අතර එහි එහි වටිනාකම රුපියල් විසි හතර කෝටි තිස් ලක්ෂයක් වන බවද රේගු නිලධාරීන් පවසයි. අදාළ කොකෙන් තොගය රේගු නිලධාරීන් භාරයට ගෙන ඇති අතර සැකකරු විසින් ඒවා කාඩ්බෝඩ් මත අලවා ඒ මත කලු පැහැති කඩදාසිද අලවා කාඩ්පත් 02 බැගින් කුඩා බෑග් 07ක් තුළ අසුරා පසුව ඒවා ගමන් මල්ලෙහි අසුරා තිබූ බව රේගු නිලධාරීන් පවසයි. රේගු මත්ද්‍රව්‍ය පාලන අංශයේ නිලධාරීන් විසින් අත්අඩංගුවට ගත් මෙම මත්ද්‍රව්‍ය තොගය සමග මෙම ගුවන් මගියා සම්බන්ධව වැඩිදුර විමර්ශන කටයුතු සදහා කටුනායක ගුවන් තොටුපොළ පොලිස් මත්ද්‍රව්‍ය කාර්යාංශයේ නිලධාරීන් වෙත භාර දීමට පියවර ගෙන තිබේ.",
        "source": "https://sinhala.adaderana.lk/",
        "category": "General"
    },
    {
        "id": "4d90bdef-1dd0-11f0-924e-a8172dd9ad6a",
        "title": "සිරි දළදා වන්දනාවේ තෙවැනි දිනය අදයි",
        "url": "https://sinhala.adaderana.lk/news.php?nid=208999",
        "cover_image": "https://s3.amazonaws.com/adaderanasinhala/1745113762-dalanda-wandanawa-600.jpg",
        "date_published": "2025-04-20T07:19:00Z",
        "content": "ලොව පුරා බෞද්ධයන්ගේ නොමඳ ගෞරවාදරයට පත් මෙරට බෞද්ධයන්ගේ මුදුන්මල්කඩ වන අති පූජනීය ශ්‍රී දළදා වහන්සේ සියැසින් දැකබලා ගැනීමේ අවස්ථාව දෙස් විදෙස් ජනතාවට උදාකරන ''සිරි දළදා වන්දනාවේ'' තෙවැනි දිනය අදට (20) යෙදී තිබේ. ඒ අනුව අද මධ්‍යහන 12.30ට සිරි දළදා ප්‍රදර්ශනය ආරම්භ වීමට නියමිතව ඇති අතර එය පස්වරු 05.00 දක්වා පැවැත්වීමට දළදා මාලිගාව විසින් සියලු කටයුතු සූදානම් කර තිබේ. \"සිරි දළදා වන්දනාව\" එළැඹෙන 27 දින දක්වා පුරා දින 10ක් පැවැත්වීමට නියමිතව ඇති අතර එහි සමාරම්භක අවස්ථාව පසුගිය 18 වැනි දින ජනාධිපති අනුර කුමාර දිසානායක මහතාගේ ප්‍රධානත්වයෙන් ආරම්භ විය. ආරම්භක දිනයේ සිට මේ දක්වා දළදා වහන්සේ වැඳ පුදා ගැනීම සඳහා දිවයිනේ නන් දෙසින් අති විශාල ජනතාවක් දළදා මාලිගාව වෙත පැමිණ සිටින අතර පැමිණ සිටින ජනතාවගේ කුස ගිනි නිවාලීම සඳහා 24 පැය පුරාවටම දළදා මාලිගාව විසින් දන්සල්ද ක්‍රියාත්මක කර තිබේ. මේ අතර ඊයේ (19) දහවල් 02.30ට ආරම්භ වූ සිරි දළදා වන්දනාව පස්වරු 05.30ට අවසන් කෙරිණි. ඒ අනුව ඊයේ දිනයේදී එක්ලක්ෂ විසිපන්දහසකට ආසන්න සැදැවතුන් පිරිසකට ශ්‍රී දළඳා වහන්සේ වන්දනා කර ගැනීමේ වරම් හිමි විය. \"සිරි දළදා වන්දනාව\" සඳහා දළදා මාලිගාව විසින් ප්‍රවේශ මාර්ග ත්‍රිත්වයක්ම හඳුන්වා දුන් අතර එම සෑම මාර්ගයක්ම සැදැහැවතුන්ගෙන් පිරි ඉතිරි ගිය ආකාරයක් දක්නට ලැබුණි. මේ අතර සිරි දළදා වන්දනාවට පැමිණෙන සැදැහැවතුන් කසළ අවිදිමත් ලෙස බැහැර කරමින් මහනුවර නගර අපවිත්‍ර නොකරන ලෙස මහා සංඝරත්නය ජනතාවගෙන් ඉල්ලීමක් කර තිබේ.",
        "source": "https://sinhala.adaderana.lk/",
        "category": "General"
    }
]