[
{"title": "යාපනයේ කඩු කල්ලි සාමාජිකයන් තිදෙනෙක් කඩුත් එක්ක කොටු වෙයි", "url": "https://www.itnnews.lk/2025/03/13/671690/", "cover_image": "https://www.itnnews.lk/wp-content/uploads/2025/03/kadu-860x615.jpg", "date_published": "2025-03-13T05:56:12Z", "content": "ප්‍රචණ්ඩකාරි සිදුවීම් කිහිපයකට සම්බන්ධ සැකකරුවන් තිදෙනෙකු  යාපනය කොකුවිල් ප්‍රදේශයේදී අත්අඩංගුවට ගෙන තිබෙනවා. මාර්තු මස 03 වනදා කොකුවිල් ඥානපණ්ඩිත පාසල ආසන්නයේදී පුද්ගලයෙකුට තියුණු ආයුධවලින් පහරදී තුවල සිදු කොට පලා ගිය පිරිසක් සම්බන්ධව කොට්ඨාශ අපරාධ විමර්ශන අංශ නිලධාරීන් විසින් සිදු කරන ලද පරීක්ෂණයක් අතරතුරදීයි මෙම සැකකරුවන් අත්අඩංගුවට ගෙන ඇත්තේ. අත්අඩංගුවට ගත් සැකකරුවන්ගෙන් වැඩිදුර ප්‍රශ්න  සිදු කිරීමෙන් අනතුරුව ඔවුන් ප්‍රචණ්ඩක්‍රියා සඳහා භාවිතා කරනු ලැබූ තියුණු ආයුධ, යතුරුපැදි මෙන්ම මත්ද්‍රව්‍ය තොගයක්ද හමුවී තිබෙනවා. යාපනයේ ක්‍රියාත්මක වන කඩු කල්ලි සඳහා සෘජුවම දායකවන පිරිසක් වශයෙන් අත්අඩංගුවට ගත් මෙම සැකකරුවන් හැඳින්විය හැකි බවටත් යාපනය කොකුවිල් ප්‍රදේශයේ  පදිංචි ඔවුන් යාපනය අධිකරණය වෙතට ඉදිරිපත් කිරීමට පියවර ගෙන ඇති බවයි කොට්ඨාශ අපරාධ විමර්ශන ඒකකය පවසන්නේ.", "source": "https://www.itnnews.lk/"},
{"title": "පිටකොටුවේ, රතු පල්ලිය අසල ගින්නක්", "url": "https://www.itnnews.lk/2025/03/13/671683/", "cover_image": "https://www.itnnews.lk/wp-content/uploads/2025/03/palli-860x615.jpg", "date_published": "2025-03-13T05:33:32Z", "content": "පිටකොටුවේ, රතු පල්ලිය අසල ගින්නක් හටගෙන තිබෙනවා. ගින්න මැඩ පැවැත්වීම සඳහා ගිනි නිවන රථ 4 ක් යොදවා ඇති බවයි වාර්තා වන්නේ. ගින්නට හේතුව මෙතෙක් අනාවරණය කර ගෙන නොමැති බව කොළඹ මහ නගර සභාවේ ගිනි නිවීම් සේවා දෙපාර්තමේන්තුවේ නිලධාරීන් පවසනවා.", "source": "https://www.itnnews.lk/"},
{"title": "අනුරාධපුරයේ කාමාතුරයා පැය 48ක් රඳවාගෙන ප්‍රශ්න කිරීමට අවසර", "url": "https://sinhala.adaderana.lk/news/207646", "cover_image": "https://s3.amazonaws.com/adaderanasinhala/1741862190-galnawa-sakakaru-L.jpg", "date_published": "2025-03-13T15:58:00Z", "content": "වෛද්‍යවරියක් දූෂණය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු අද (13) අනුරාධපුර ප්‍රධාන මහේස්ත්‍රාත් අධිකරණය වෙත ඉදිරිපත් කිරීමෙන් පසු පැය 48ක් රඳවා තබා ගනිමින් ප්‍රශ්න කිරීමට පොලීසියට අවසර ලබාදුනි. අනුරාධපුර ප්‍රධාන මහේස්ත්‍රාත් නාලක සංජීව ජයසූරිය මහතා එම නියෝගය ලබාදී තිබුණි. සැකකරුගේ සහෝදරිය මෙම සැකකරුට රැකවරණය ලබාදීමේ චෝදනාව මත අත්අඩංගුවට ගෙන ඇති අතර ඇයගේ අනියම් ස්වාමිපුරුෂයා බවට සැක කෙරෙන පුද්ගලයෙක් ජංගම දුරකථන සොරකමක් සම්බන්ධයෙන් අත්අඩංගුවට ගෙන තිබුණි. ඒ අනුව ඔවුන් දෙදෙනා මේ මස 17 වනදා දක්වා රක්ෂිත බන්ධනාගාර ගත කිරීමට අධිකරණය නියෝග කළේය. පසුගිය 10 වනදා අනුරාධපුර ශික්ෂණ රෝහලේ රාජකාරියේ යෙදී සිට නිල නිවසට යමින් සිටි වෛද්‍යවරියක් බරපතළ ලෙස දූෂණය කර තිබුණි. සිද්ධියට සම්බන්ධ සැකකරු ඊයේ (12) දින අත්අඩංගුවට ගත් අතර ඔහුව මෙලෙස අද දින අධිකරණයට ඉදිරිපත් කර තිබුණි.", "source": "https://sinhala.adaderana.lk/"},
{"title": "13 ගැන කියන්න මෝදි එනකන් බලා ඉන්න ශිවඥානම්", "url": "https://sinhala.adaderana.lk/news/207647", "cover_image": "https://s3.amazonaws.com/adaderanasinhala/1741869070-pm_L.jpg", "date_published": "2025-03-13T17:10:00Z", "content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ ශ්‍රී ලංකා සංචාරය තුලදී ඔහු මුණගැසී සාකච්ඡා කිරීමට බලාපොරොත්තු වන බව ඉලංකෙයි තමිල් අරසු පක්ෂය පවසයි. අද (13) යාපනය ප්‍රදේශයේ පැවති මාධ්‍ය හමුවක දී එම පක්ෂයේ වැඩ බලන සභාපති සි. වි. කේ ශිවඥානම් මාධ්‍යවේදියෙකු යොමුකළ ප්‍රශ්නයකට පිළිතුරු දෙමින් මේ බව සඳහන් කළේය. එළඹෙන අප්‍රේල් මාසයේ දී ඉන්දීය අග්‍රාමාත්‍යවරයා මෙරට සංචාරය කිරීමට නියමිත අතර එහිදී ඔහු හමුවීමට අවස්ථාවක් ඉල්ලා ඇති බව වැඩ බලන සභාපතිවරයා එහිදී පැවසීය. ඒ අනුව, ඒ සඳහා අවස්ථාව හිමිවනු ඇති බවට බලාපොරොත්තු වන බව සඳහන් කළ වැඩ බලන සභාපතිවරයා එහිදි කරුණු කිහිපයක් සම්බන්ධයෙන් ඉන්දීය අග්‍රාමාත්‍යවරයා දැනුම්වත් කරන බව කියා සිටියේය. විශේෂයෙන් දීර්ඝ කාලයක් මුළුල්ලේ පවතින 13 වන ආණ්ඩුක්‍රම ව්‍යවස්ථා සංශෝධනය ක්‍රියාත්මක කිරීම ඇතුළු උතුරේ ජනතාවගේ ගැටලු පිළිබඳව සාකච්ඡා කරන බව ශිවඥානම් මහතා පැවසීය.", "source": "https://sinhala.adaderana.lk/"},
{"title": "අලි කේන්තිය පිටවූ හැටි", "url": "https://sinhala.adaderana.lk/news/207645", "cover_image": "https://s3.amazonaws.com/adaderanasinhala/1741860476-ali-L.jpg", "date_published": "2025-03-13T15:30:00Z", "content": "හැටන් කොටගල නගරයේ පිහිටි හින්දු කෝවිලක පැවති පෙරහැරට රැගෙන ආ අලියෙකු පුද්ගලයෙකුට පහරදී තිබේ. අලියාගේ පහර කෑමෙන් තුවාල ලැබූ පුද්ගලයා කොටගල ප්‍රාදේශීය රෝහල වෙත ඇතුළත් කළ බවත්, තුවාලකරුගේ තත්ත්වය බරපතළ නොවන බවත් පෙරහැර සංවිධායක කමිටුවේ නිළධාරියෙකු පැවසීය. ඊයේ (12) දින හින්දු කෝවිලේ පෙරහැර අවසන්වී අලියා විවේක ගැනීම සඳහා කෝවිල් පරිශ්‍රයේ ස්ථානයක බැඳ සිටියදී පුද්ගලයෙකු අලියාට ආහාර ලබාදීමට උත්සාහ කර තිබුණි. එම අවස්ථාවේදී මෙම ප්‍රහාරය එල්ලවී තිබේ. ඇත්ගොව්වා අධික ලෙස බීමත්ව සිටීම නිසා පහර කෑමට ලක්වු පුද්ගලයා අලියාට කෑම දීමට ඉදිරිපත් වී ඇති අතර එහිදී ඔහු මෙම ප්‍රහාරයට ලක්වී තිබේ.", "source": "https://sinhala.adaderana.lk/"},
{"title": "සහල් මිල ගැන නිවේදනයක්", "url": "https://sinhala.adaderana.lk/news/207644", "cover_image": "https://s3.amazonaws.com/adaderanasinhala/1741862150-Rice-raids-600.jpg", "date_published": "2025-03-13T14:57:00Z", "content": "පාරිභෝගික කටයුතු පිළිබඳ අධිකාරිය මගින් සහල් සඳහා ගැසට් මගින් පනවා ඇති තොග මිල, උපරිම සිල්ලර මිල වෙනස්කර හෝ ඉවත්කර නොමැති බව නිවේදනයක් නිකුත් කරමින් දැනුම් දී තිබේ. නිවේදනයේ සඳහන් වන්නේ, සහල් සඳහා පනවා ඇති පාලන මිල ඉවත්කර තිබේ ද යන්න සම්බන්ධව සිල්ලර වෙළෙඳුන් නිරන්තරයෙන් පාරිභෝගික කටයුතු පිළිබඳ අධිකාරියෙන් විමසීම් සිදුකරන බවයි. පාරිභෝගික කටයුතු පිළිබඳ අධිකාරිය මගින් සහල් සඳහා නිකුත් කරඇති මිල ගණන් වෙනස්කර ඇති බවට සිල්ලර වෙළෙඳුන්ට ප්‍රකාශකරමින් සහල් වැඩි මිලට අලෙවි කිරීම සඳහා ඇතැම් වී මෝල් හිමියන් සහ තොග වෙළෙඳුන් කටයුතු කරන බවට තොරතුරු වාර්තා වී බවද අධිකාරීය දැනුම් දී තිබේ. ඒ අනුව කැකුළු සහල් විකිණිය හැකි උපරිම සිල්ලර මිල රුපියල් 220.00 ක්, නාඩු සහල් උපරිම සිල්ලර මිල රුපියල් 230.00 ක් , සම්බා සහල් උපරිම සිල්ලර මිල රුපියල් 240.00 ක් සහ කීරි සම්බා සහල් උපරිම සිල්ලර මිල රුපියල් 260.00 ක් විය යුතු බව සඳහන් වේ. එම මිලට වඩා වැඩි මිලට සහල් අලෙවිකරණ වෙළෙඳුන්ට එරෙහිව නීතිය තදින්ම ක්‍රියාත්මක කිරීමට අඛණ්ඩවම වැටලීම් සහ විමර්ශන දිවයින පුරා ක්‍රියාත්මක කරන බව  එම අධිකාරිය නිවේදනයක් නිකුත් කරමින් දැනුම්දී ඇත. ඒ අනුව, මෙම වසරේ මාර්තු 12 වන දින දක්වා වෙළෙඳසැල් 5,500 කට වැඩි සංඛ්‍යාවක් විමර්ශන සිදුකර ඇති අතර එහිදී වැරදි කරන ලද වෙළෙඳුන් 4,070 ක් සඳහා නීතිමය පියවර ගෙන තිබේ. එමෙන්ම එම වැරදි කරන ලද වෙළෙඳුන් අතරින් සහල් සම්බන්ධව වෙළෙඳුන් 1,555 කට නීතිමය පියවර ගැනීමට කටයුතු කර ඇත. සහල් වැඩි මිලට අලෙවිකළ වෙළෙඳුන් 462 ක්, මිල ප්‍රදර්ශනය නොකළ වෙළෙඳුන් 1,004 ක් මෙන්ම සහල් සඟවා තබන ලද සහ විකිණීම ප්‍රතික්ෂේප කරන ලද වෙළෙඳුන් 89 ක් ද ඒ අතර වේ. මෙම වසරේ මාර්තු 12 දින දක්වා වෙළෙඳුන් 4,122 ක් සඳහා නඩු පැවරීම් සිදුකර ඇති අතර ඒ සඳහා අධිකරණ මගින් නියමකර ඇති දඩ මුදල රුපියල් මිලියන 61 කි. ඊයේ (12) දිනයේදී ද දිවයින පුරා වෙළෙඳසැල් 139 ක සිදුකරන ලද විමර්ශන වලදී සහල් වැඩිමිලට අලෙවිකළ වත්තල, මතුගම, පාදුක්ක, පිටකොටුව සහ මාවනැල්ල ප්‍රදේශවල වෙළෙඳුන් 10 ක්, මිල ප්‍රදර්ශනය නොකළ වෙළෙඳුන් 24 ක්, සහල් සඟවා තබන ලද වෙ‍ෙළඳුන් ඇතුළු ව්‍යාපාරිකයන් 101 කට පමණ නීතිමය පියවර ගෙන ඇති බව සඳහන් වේ. කිරි සම්බා සහ සම්බා සහල් සම්බන්ධව වැඩි අවධානයක් යොමුකරමින් මෙම වැටලීම් තවදුරටත් දිවයින පුරා අඛණ්ඩවම ක්‍රියාත්මක කරන බව වැඩිදුරටත් සඳහන් කරයි.", "source": "https://sinhala.adaderana.lk/"},
{"title": "ඝාතනයකට සම්බන්ධ සැකකාරියක් කටුනායක දී අත්අඩංගුවට", "url": "https://sinhala.adaderana.lk/news.php?nid=207651", "cover_image": "https://s3.amazonaws.com/adaderanasinhala/1741874950-arrested_L.jpg", "date_published": "2025-03-13T19:31:00Z", "content": "සීදුව, වෑත්තෑව ප්‍රදේශයේ පිහිටි විහාරස්ථානයක හිමිනමක් ගෙල සිරකර ඝාතනය කිරීම හා දේපළ සොරකම් කිරීමේ අපරාධයක් සම්බන්ධ සැකකාරියක් අත්අඩංගුවට ගෙන තිබේ.  2022.09.14 වන දින මෙම අපරාධය සිදුව ඇති අතර ඒ සම්බන්ධයෙන් සීදුව පොලිස් ස්ථානය මඟින්  ආරම්භ කර තිබු විමර්ශනවලට අනුව මෙම සැකකාරය අත්අඩංගුවට ගත් බව පොලීසිය පවසයි. ඝාතනය සම්බන්ධයෙන් සිදුකළ විමර්ශන වලදී හෙළි වී ඇත්තේ එම විහාරස්ථානයේම වැඩවාසය කළ හිමිනමක් විසින් මෙම ඝාතනය සිදුකර ඇති බවත් එම හිමිනම සමඟ සම්බන්ධකම් පැවැත්වූ විදේශගතව සිටින කාන්තාවක් මෙම ඝාතනය සිදුකිරීම සඳහා කුමන්ත්‍රණය කර ඇති බවටත්ය. වැඩිදුර විමර්ශනයෙන් පසුව පොලීසිය විසින්  මෙම සැකකාරිය සම්බන්ධයෙන් අධිකරණය වෙත කරුණු වාර්තා කර සැකකාරියට එරෙහිව ගුවන් ගමන් තහනමක් ලබා ගෙන තිබිණි. ඒ අනුව, මෙම සැකකාරිය ඊයේ (12) අළුයම ඩුබායි රාජ්‍යයේ සිට මෙරටට පැමිණීමේදී ගුවන්තොටුපොළ ආගමන විගමන නිලධාරීන් විසින් ගුවන්තොටුපොළ පොලිස් ස්ථානයට භාරදීමෙන් පසු අත්අඩංගුවට ගෙන ඇත. අත්අඩංගුවට ගත් සැකකාරිය වයස අවුරුදු 24 ක් වන මිනුවන්ගොඩ ප්‍රදේශයේ පදිංචිකාරියෙකි. සීදුව පොලිස් ස්ථානය මඟින් වැඩිදුර විමර්ශන සිදුකරනු ලබයි. සැකකාරිය අද (13)  මීගමුව මහේස්ත්‍රාත් අධිකරණයට ඉදිරිපත් කර තිබේ.", "source": "https://sinhala.adaderana.lk/"},
{"title": "රනිල්ගෙන් තැනක් නොලද ලක්ෂ්මන් විජේමාන්න සබජ සරණ යයි", "url": "https://sinhala.adaderana.lk/news.php?nid=207652", "cover_image": null, "date_published": "2025-03-13T19:55:00Z", "content": "කළුතර දිස්ත්‍රික් හිටපු පාර්ලිමේන්තු මන්ත්‍රී ලක්ෂ්මන් විජේමාන්න මහතා එක්සත් ජාතික පක්ෂයෙන් ඉවත් වී තිබේ. ඒ අනුව ඔහු සමගි ජන බලවේගය සමග එක්වූ බව පවසයි.", "source": "https://sinhala.adaderana.lk/"},
{"title": "ජනපති සහ විශ්වවිද්‍යාල ආචාර්ය සමිති සම්මේලනය අතර හමුවක්", "url": "https://sinhala.adaderana.lk/news.php?nid=207650", "cover_image": "https://s3.amazonaws.com/adaderanasinhala/1741871170-he_L.jpg", "date_published": "2025-03-13T18:21:00Z", "content": "ජනාධිපති අනුර කුමාර දිසානායක මහතා සහ විශ්වවිද්‍යාල ආචාර්ය සමිති සම්මේලනය (FUTA) අතර හමුවක් ජනාධිපති ලේකම් කාර්යාලයේදී අද (13) පෙරවරුවේ පවත්වා තිබේ.  විශ්වවිද්‍යාල ආචාර්යවරුන් මේ වන විට මුහුණ දී ඇති ගැටලු පිළිබඳව මෙහිදී ජනාධිපතිවරයා දැනුවත් කෙරුණු අතර ඒවාට ලබා දිය හැකි විසඳුම් පිළිබඳව ද සාකච්ඡා කර ඇත.  මේ වන විට ශ්‍රී ලංකාව ජාත්‍යන්තර මූල්‍ය අරමුදලේ වැඩසටහනට ඇතුළත්ව ඇති බැවින් එහි නිර්දේශ සහ පරාමිතීන්ට අනුව කටයුතු කිරීමට රජයට සිදුව ඇති බවද, ඒ අනුව වියදම් සීමාවන්ට යටත්ව ප්‍රමුඛතා හඳුනා ගනිමින් මෙවර අයවැය යෝජනා සකස් කර තිබෙන අතර, අධ්‍යාපනයට සහ සෞඛ්‍යට ප්‍රමුඛත්වය දී ඇති බවත්, මෙම අසීරු තත්ත්වය යටතේදී පවා රාජ්‍ය සේවයේ විශාලතම මූලික වැටුප් වැඩි වීම මෙවර අයවැයේදී සිදුකර ඇති බවත් මෙහිදී සඳහන් කළ බව ජනාධිපති මාධ්‍ය අංශය කළ නිවේදනයේ සඳහන් වේ. මෙහිදී අදහස් දැක්වූ ජනාධිපති අනුර කුමාර දිසානායක මහතා සඳහන් කළේ සියලු වෘත්තීකයන්ගේ ගැටලු පිළිබඳව රජයට මනා අවබෝධයක් ඇති බවත්, ඒ පිළිබඳ සංවේදීව කටයුතු කරමින් සියලුදෙනාගේ අයිතින් සුරක්ෂිත කිරීමට රජය කැප වී සිටින බවත්ය.  අග්‍රාමාත්‍ය සහ අධ්‍යාපන අමාත්‍ය ආචාර්ය හරිනි අමරසූරිය, නාගරික සංවර්ධන, ඉදිකිරීම් හා නිවාස අමාත්‍ය අනුර කරුණාතිලක යන මහත්ම මහත්මීන් සහ විශ්වවිද්‍යාල ආචාර්ය සමිති සම්මේලනයේ  සභාපති ආචාර්ය අනුරුද්ධ කරුණාරත්න, ලේකම් ජ්‍යෙෂ්ඨ කථිකාචාර්ය  චාරුදත්ත. බී. ඉලංගසිංහ යන මහත්වරු ඇතුළු විශ්වවිද්‍යාල ආචාර්ය සමිති සම්මේලනයේ නිලධාරීහු පිරිසක් මෙම අවස්ථාවට එක්ව සිටි බව සඳහන් වේ.", "source": "https://sinhala.adaderana.lk/"},
{"title": "13 ගැන කියන්න මෝදි එනකන් බලා ඉන්න ශිවඥානම්", "url": "https://sinhala.adaderana.lk/news.php?nid=207647", "cover_image": "https://s3.amazonaws.com/adaderanasinhala/1741869070-pm_L.jpg", "date_published": "2025-03-13T17:10:00Z", "content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ ශ්‍රී ලංකා සංචාරය තුලදී ඔහු මුණගැසී සාකච්ඡා කිරීමට බලාපොරොත්තු වන බව ඉලංකෙයි තමිල් අරසු පක්ෂය පවසයි. අද (13) යාපනය ප්‍රදේශයේ පැවති මාධ්‍ය හමුවක දී එම පක්ෂයේ වැඩ බලන සභාපති සි. වි. කේ ශිවඥානම් මාධ්‍යවේදියෙකු යොමුකළ ප්‍රශ්නයකට පිළිතුරු දෙමින් මේ බව සඳහන් කළේය. එළඹෙන අප්‍රේල් මාසයේ දී ඉන්දීය අග්‍රාමාත්‍යවරයා මෙරට සංචාරය කිරීමට නියමිත අතර එහිදී ඔහු හමුවීමට අවස්ථාවක් ඉල්ලා ඇති බව වැඩ බලන සභාපතිවරයා එහිදී පැවසීය. ඒ අනුව, ඒ සඳහා අවස්ථාව හිමිවනු ඇති බවට බලාපොරොත්තු වන බව සඳහන් කළ වැඩ බලන සභාපතිවරයා එහිදි කරුණු කිහිපයක් සම්බන්ධයෙන් ඉන්දීය අග්‍රාමාත්‍යවරයා දැනුම්වත් කරන බව කියා සිටියේය. විශේෂයෙන් දීර්ඝ කාලයක් මුළුල්ලේ පවතින 13 වන ආණ්ඩුක්‍රම ව්‍යවස්ථා සංශෝධනය ක්‍රියාත්මක කිරීම ඇතුළු උතුරේ ජනතාවගේ ගැටලු පිළිබඳව සාකච්ඡා කරන බව ශිවඥානම් මහතා පැවසීය.", "source": "https://sinhala.adaderana.lk/"},
{"title": "බූස්සෙන් විශ්‍රාම ගිය SPව අක්මීමන දී ඝාතනය කෙරේ", "url": "https://sinhala.adaderana.lk/news.php?nid=207649", "cover_image": "https://s3.amazonaws.com/adaderanasinhala/1741868731-shoot_L.jpg", "date_published": "2025-03-13T17:21:00Z", "content": "ගාල්ල අක්මීමන, තලගහ ප්‍රදේශයේදී බූස්ස බන්ධනාගාරයේ හිටපු නිලධාරියෙකු වෙඩි තබා ඝාතනය කර තිබේ. අද (13) පස්වරුවේ ඔහුගේ නිවසට පැමිණි නාඳුනන තුවක්කුකරුවකු මෙම වෙඩි තැබීම සිදුකර පලාගොස් ඇතිබව අක්මීමන පොලීසිය පවසයි. වෙඩි වැදීමෙන් හිටපු බන්ධනාගාර නිලධාරිවරයා එම ස්ථානයේදීම ජිවිතක්ෂයට පත්ව තිබේ. මෙලෙස ජීවිතක්ෂයට පත්ව ඇත්තේ 61 හැවිරිදි බූස්ස බන්ධනාගාරයේ, බන්ධනාගාර අධිකාරිවරයෙකු ලෙස සේවය කළ පුද්ගලයෙකු බව සඳහන් වේ. මෙම බන්ධනාගාර අධිකාරිවරයා පසුගිය වසරේ මාර්තු මාසයේ දී විශ්‍රාම ලබා ඇතිබව වාර්තා වේ. කෙසේවෙතත් කවුරුන් විසින් කුමන හේතුවක් මත මෙම ඝාතනය සිදුකළේ ද යන්න මේ වනතෙක් තොරතුරු වාර්තා වී නොමැත. අක්මීමන පොලීසිය මේ සම්බන්ධයෙන් වැඩිදුර විමර්හන සිදුකරයි.", "source": "https://sinhala.adaderana.lk/"},
{"title": "සමාජයට බිය නොවී යුක්තිය ඉල්ලන වෛද්‍යවරිය", "url": "https://sinhala.adaderana.lk/news.php?nid=207648", "cover_image": "https://s3.amazonaws.com/adaderanasinhala/1741867339-galnawa-sakakaru-hh--L.jpg", "date_published": "2025-03-13T17:13:00Z", "content": "අනුරාධපුර ශික්ෂණ රෝහලේ වෛද්‍යවරියක් දූෂණය කිරීමේ සිද්ධිය සම්බන්ධයෙන් පොලීසිය 'බී' වාර්තාවක් මගින් අධිකරණයට කරුණු දැනුම්දී තිබේ. ඒ අනුව සිද්ධියට මුහුණ දුන් වෛද්‍යවරිය පැමිණිල්ල මගින් පොලිසීයට පවසා ඇත්තේ, පසුගිය 10 වනදා සවස 3:30 දක්වා තමා රාජකාරි කළ බවත් රාජකාරි නිමවා නේවාසිකාගාරයට පැමිණ පසුව ත‍්‍රිරෝද රථයකින් රුවන්වැලිසෑයට ගොස් රුවන්වැලිසෑය වැඳපුදා ගෙන නැවත ත‍්‍රිරෝද රථයකින් සවස 6:30ට පමණ නේවාසිකාගාරයට පැමිණි බවත් ඇය වැඩිදුරටත් පවසා තිබේ. එසේ පැමිණ තම කාමරයට ඇතුළුවීමට දොර අරින අවස්ථාවේ  තමා පිටුපසින් කිසිවෙකු සිටින බව දැනී පිටුපස හැරී බලනවාත් සමඟම තම කාමරයට ඉදිරිපස කාමරයේ දොරට හේත්තු වී සිටි පුද්ගලයෙකු බෙල්ලට පිහියක් තබා අනෙක් අතින් කට වසා කෑගහන්න එපා දොර අරන්න කියා පැවසීමෙන් පසුව බිය වූ තමා කාමරයේ දොර විවෘත කළ පසුව තමා කාමරයට තල්ලූ කළ බවද ඇය සඳහන් කරයි. අනුරාධපුර ශික්ෂණ රෝහලේ වෛද්‍යවරිය සිය පැමිණිල්ල මගින් පොලිසියට ඒ බව පවසා ඇති බව අනුරාධපුර මූලස්ථාන පොලිසිය අනුරාධපුර ප‍්‍රධන මහේස්ත‍්‍රාත් නාලක සංජීව ජයසූරිය මහතාට දැනුම් දුන්නේය. සිද්ධියට සම්බන්ධ සැකකරු අඩි 5යි අඟල් 8ක් පමණ උස පුද්ගලයෙකු බවත් ඔහු කමිසයක් ඇඳ නොසිටි තලෙළු කෙට්ටු පුද්ගලයෙකු බවත් කොණ්ඩය කොටට කපා සිටි අයෙකු බවත්  අපිළිවෙලට සහ අපිරිසිදුව සිටි පුද්ගලයෙකු බවත් වයස අවුරුදු 30ත් 35ත් අතර පුද්ගලයෙකු බවත් වෛද්‍යවරිය පවසා තිබේ. වෛද්‍යවරිය පොලීසියට කළ පැමිණිල්ල සම්බන්ධයෙන් පොලීසිය අධිකරණයට ඉදිරිපත් කළ බී වාර්තාවෙන් තවදුරටත් දැනුම්දී තිබුණේ, දූෂණයට පෙර සැකකරු කාමරයේ දොර වසා විදුලි පහන් දල්වා අවට පරික්ෂා කර බලා පසුව නාන කාමරයේ පමණක් විදුලි පහන්  දල්වා තිබේ.  යනුවෙන් ද එම පුද්ගලයා ප‍්‍රකාශ කළ බවද වෛද්‍යවරිය ස්වකීය ප‍්‍රකාශයේදී පැවසූ බවද පොලීසිය අධිකරණයට දැනුම්දුනි. පසුව සැකකරු තමාව දූෂණය කර බැඳ දමා ඉන් පිටව ගිය බවත් තමා විසින්ම බැමි ලිහාගෙන අනුරාධපුර ශික්ෂණ රෝහලට ගොස් තමා සේවය කරන වාට්ටුවේ සිටි වෛද්‍යවරයාට මෙම සිද්ධිය දැනුම්දුන් බවත් පවසා තිබේ. එහිදී එම වෛද්‍යවරයාගේ දුරකථනයෙන් සිය පියාට සහ සමන්තුරේ රෝහලේ සේවය කරන වෛද්‍යවරයෙකු වන තම ළඟම මිතුරාට දැනුම්දී ඇත. මෙම අපරාධය සිදුකළ පුද්ගලයාව නැවත දුටුවහොත් හඳුනාගැනීමට හැකි බවද ඇය පොලීසිය හමුවේ පවසා තිබේ. පොලිසිය අධිකරණයට දැක්වූ මෙම කරුණු සැලකිල්ලට ගත් අනුරාධපුර ප‍්‍රධාන මහේස්ත‍්‍රාත් නාලක සංජීව ජයසූරිය මහතා, පොලිසියට නියෝග කළේ මෙම අපරාධය සම්බන්ධයෙන් සිදුකෙරෙන විමර්ශනවල ප‍්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙසය. සැකකාර හිටපු යුද හමුදා සෙබළා පැය 48ක කාලයක් රඳවා තබාගෙන ප්‍රශ්න කර යළි අධිකරණය හමුවට ඉදිරිපත් කරන ලෙස අනුරාධපුර ප්‍රධාන මහේස්ත්‍රාත් නාලක සංජීව ජයසූරිය මහතා මෙහිදී අනුරාධපුර මූලස්ථාන පොලිසියට නියෝග කළේය. මෙසේ රඳවාගෙන ප්‍රශ්න කෙරෙනුයේ මෙම අපරාධයේ ප්‍රධාන සැකකරු වන ගල්නෑව නව නගරය ප්‍රදේශයේ පදිංචි නිලන්ත මදුරංග රත්නායක නැමති 34 හැවිරිදි පුද්ගලයෙකි. සැකකරු මහේස්ත්‍රාත්වරයා හමුවට ඉදිරිපත් කළ අවස්ථාවේදී, තමාට පොලිසියෙන් අමානුෂික ලෙස පහරදුන් බව ඔහු මහේස්ත්‍රාත්වරයා දැන්වීය.", "source": "https://sinhala.adaderana.lk/"},
{"title": "අනුරාධපුරයේ කාමාතුරයා පැය 48ක් රඳවාගෙන ප්‍රශ්න කිරීමට අවසර", "url": "https://sinhala.adaderana.lk/news.php?nid=207646", "cover_image": "https://s3.amazonaws.com/adaderanasinhala/1741862190-galnawa-sakakaru-L.jpg", "date_published": "2025-03-13T15:58:00Z", "content": "වෛද්‍යවරියක් දූෂණය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු අද (13) අනුරාධපුර ප්‍රධාන මහේස්ත්‍රාත් අධිකරණය වෙත ඉදිරිපත් කිරීමෙන් පසු පැය 48ක් රඳවා තබා ගනිමින් ප්‍රශ්න කිරීමට පොලීසියට අවසර ලබාදුනි. අනුරාධපුර ප්‍රධාන මහේස්ත්‍රාත් නාලක සංජීව ජයසූරිය මහතා එම නියෝගය ලබාදී තිබුණි. සැකකරුගේ සහෝදරිය මෙම සැකකරුට රැකවරණය ලබාදීමේ චෝදනාව මත අත්අඩංගුවට ගෙන ඇති අතර ඇයගේ අනියම් ස්වාමිපුරුෂයා බවට සැක කෙරෙන පුද්ගලයෙක් ජංගම දුරකථන සොරකමක් සම්බන්ධයෙන් අත්අඩංගුවට ගෙන තිබුණි. ඒ අනුව ඔවුන් දෙදෙනා මේ මස 17 වනදා දක්වා රක්ෂිත බන්ධනාගාර ගත කිරීමට අධිකරණය නියෝග කළේය. පසුගිය 10 වනදා අනුරාධපුර ශික්ෂණ රෝහලේ රාජකාරියේ යෙදී සිට නිල නිවසට යමින් සිටි වෛද්‍යවරියක් බරපතළ ලෙස දූෂණය කර තිබුණි. සිද්ධියට සම්බන්ධ සැකකරු ඊයේ (12) දින අත්අඩංගුවට ගත් අතර ඔහුව මෙලෙස අද දින අධිකරණයට ඉදිරිපත් කර තිබුණි.", "source": "https://sinhala.adaderana.lk/"},
{"title": "අලි කේන්තිය පිටවූ හැටි", "url": "https://sinhala.adaderana.lk/news.php?nid=207645", "cover_image": "https://s3.amazonaws.com/adaderanasinhala/1741860476-ali-L.jpg", "date_published": "2025-03-13T15:30:00Z", "content": "හැටන් කොටගල නගරයේ පිහිටි හින්දු කෝවිලක පැවති පෙරහැරට රැගෙන ආ අලියෙකු පුද්ගලයෙකුට පහරදී තිබේ. අලියාගේ පහර කෑමෙන් තුවාල ලැබූ පුද්ගලයා කොටගල ප්‍රාදේශීය රෝහල වෙත ඇතුළත් කළ බවත්, තුවාලකරුගේ තත්ත්වය බරපතළ නොවන බවත් පෙරහැර සංවිධායක කමිටුවේ නිළධාරියෙකු පැවසීය. ඊයේ (12) දින හින්දු කෝවිලේ පෙරහැර අවසන්වී අලියා විවේක ගැනීම සඳහා කෝවිල් පරිශ්‍රයේ ස්ථානයක බැඳ සිටියදී පුද්ගලයෙකු අලියාට ආහාර ලබාදීමට උත්සාහ කර තිබුණි. එම අවස්ථාවේදී මෙම ප්‍රහාරය එල්ලවී තිබේ. ඇත්ගොව්වා අධික ලෙස බීමත්ව සිටීම නිසා පහර කෑමට ලක්වු පුද්ගලයා අලියාට කෑම දීමට ඉදිරිපත් වී ඇති අතර එහිදී ඔහු මෙම ප්‍රහාරයට ලක්වී තිබේ.", "source": "https://sinhala.adaderana.lk/"},
{"title": "සහල් මිල ගැන නිවේදනයක්", "url": "https://sinhala.adaderana.lk/news.php?nid=207644", "cover_image": "https://s3.amazonaws.com/adaderanasinhala/1741862150-Rice-raids-600.jpg", "date_published": "2025-03-13T14:57:00Z", "content": "පාරිභෝගික කටයුතු පිළිබඳ අධිකාරිය මගින් සහල් සඳහා ගැසට් මගින් පනවා ඇති තොග මිල, උපරිම සිල්ලර මිල වෙනස්කර හෝ ඉවත්කර නොමැති බව නිවේදනයක් නිකුත් කරමින් දැනුම් දී තිබේ. නිවේදනයේ සඳහන් වන්නේ, සහල් සඳහා පනවා ඇති පාලන මිල ඉවත්කර තිබේ ද යන්න සම්බන්ධව සිල්ලර වෙළෙඳුන් නිරන්තරයෙන් පාරිභෝගික කටයුතු පිළිබඳ අධිකාරියෙන් විමසීම් සිදුකරන බවයි. පාරිභෝගික කටයුතු පිළිබඳ අධිකාරිය මගින් සහල් සඳහා නිකුත් කරඇති මිල ගණන් වෙනස්කර ඇති බවට සිල්ලර වෙළෙඳුන්ට ප්‍රකාශකරමින් සහල් වැඩි මිලට අලෙවි කිරීම සඳහා ඇතැම් වී මෝල් හිමියන් සහ තොග වෙළෙඳුන් කටයුතු කරන බවට තොරතුරු වාර්තා වී බවද අධිකාරීය දැනුම් දී තිබේ. ඒ අනුව කැකුළු සහල් විකිණිය හැකි උපරිම සිල්ලර මිල රුපියල් 220.00 ක්, නාඩු සහල් උපරිම සිල්ලර මිල රුපියල් 230.00 ක් , සම්බා සහල් උපරිම සිල්ලර මිල රුපියල් 240.00 ක් සහ කීරි සම්බා සහල් උපරිම සිල්ලර මිල රුපියල් 260.00 ක් විය යුතු බව සඳහන් වේ. එම මිලට වඩා වැඩි මිලට සහල් අලෙවිකරණ වෙළෙඳුන්ට එරෙහිව නීතිය තදින්ම ක්‍රියාත්මක කිරීමට අඛණ්ඩවම වැටලීම් සහ විමර්ශන දිවයින පුරා ක්‍රියාත්මක කරන බව  එම අධිකාරිය නිවේදනයක් නිකුත් කරමින් දැනුම්දී ඇත. ඒ අනුව, මෙම වසරේ මාර්තු 12 වන දින දක්වා වෙළෙඳසැල් 5,500 කට වැඩි සංඛ්‍යාවක් විමර්ශන සිදුකර ඇති අතර එහිදී වැරදි කරන ලද වෙළෙඳුන් 4,070 ක් සඳහා නීතිමය පියවර ගෙන තිබේ. එමෙන්ම එම වැරදි කරන ලද වෙළෙඳුන් අතරින් සහල් සම්බන්ධව වෙළෙඳුන් 1,555 කට නීතිමය පියවර ගැනීමට කටයුතු කර ඇත. සහල් වැඩි මිලට අලෙවිකළ වෙළෙඳුන් 462 ක්, මිල ප්‍රදර්ශනය නොකළ වෙළෙඳුන් 1,004 ක් මෙන්ම සහල් සඟවා තබන ලද සහ විකිණීම ප්‍රතික්ෂේප කරන ලද වෙළෙඳුන් 89 ක් ද ඒ අතර වේ. මෙම වසරේ මාර්තු 12 දින දක්වා වෙළෙඳුන් 4,122 ක් සඳහා නඩු පැවරීම් සිදුකර ඇති අතර ඒ සඳහා අධිකරණ මගින් නියමකර ඇති දඩ මුදල රුපියල් මිලියන 61 කි. ඊයේ (12) දිනයේදී ද දිවයින පුරා වෙළෙඳසැල් 139 ක සිදුකරන ලද විමර්ශන වලදී සහල් වැඩිමිලට අලෙවිකළ වත්තල, මතුගම, පාදුක්ක, පිටකොටුව සහ මාවනැල්ල ප්‍රදේශවල වෙළෙඳුන් 10 ක්, මිල ප්‍රදර්ශනය නොකළ වෙළෙඳුන් 24 ක්, සහල් සඟවා තබන ලද වෙ‍ෙළඳුන් ඇතුළු ව්‍යාපාරිකයන් 101 කට පමණ නීතිමය පියවර ගෙන ඇති බව සඳහන් වේ. කිරි සම්බා සහ සම්බා සහල් සම්බන්ධව වැඩි අවධානයක් යොමුකරමින් මෙම වැටලීම් තවදුරටත් දිවයින පුරා අඛණ්ඩවම ක්‍රියාත්මක කරන බව වැඩිදුරටත් සඳහන් කරයි.", "source": "https://sinhala.adaderana.lk/"},
{"title": "සත්ව සංගණනයේ සැබෑ හේතුව හෙළිකරයි", "url": "https://sinhala.adaderana.lk/news.php?nid=207643", "cover_image": "https://s3.amazonaws.com/adaderanasinhala/1741858063-namal-Karunarathne-L.jpg", "date_published": "2025-03-13T14:05:00Z", "content": "සත්ව සංගණනය සම්පුර්ණයෙන් නිවැරදි දත්ත ලබාගැනීමේ අරමුණින් සිදුකරන්නක් නොවන බව කෘෂිකර්ම නියෝජ්‍ය අමාත්‍ය නාමල් කරුණාරත්න මහතා පවසයි. අද දෙරණ 'බිග් ෆෝකස්' වැඩසටහනට සහභාගී වෙමින් ඔහු පැවසුවේ මෙමගින් ලබාගන්නා දත්ත කෘෂිකාර්මික ඵලදාව වැඩි කරගැනීම සඳහා උපයෝගී කරගැනීමට අපේක්ෂා කරන බවය.", "source": "https://sinhala.adaderana.lk/"},
{"title": "මත්ද්‍රව්‍ය ප්‍රවාහනය කළ යුවළක් පොලීසියට කොටුවෙයි", "url": "https://sinhala.adaderana.lk/news.php?nid=207641", "cover_image": "https://s3.amazonaws.com/adaderanasinhala/1741854509-ice_L.jpg", "date_published": "2025-03-13T13:45:00Z", "content": "සීදුව, ලියනගේමුල්ල ප්‍රදේශයේදී සීදුව පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත ඊයේ (12) රාත්‍රියේ සිදුකළ වැටලීමක දී අයිස් මත්ද්‍රව්‍ය තොගයක් සමඟ සැකකරුවෙකු හා සැකකාරියක් අත්අඩංගුවට ගෙන ඇත. සැකකරුවන් සතුව තිබී අයිස් මත්ද්‍රව්‍ය ග්‍රෑම් 568 මිලිග්‍රෑම් 220 ක් පොලිස් භාරයට ගෙන තිබේ. මෙම යුවළ යතුරු පැදියකින් මෙම අයිස් මත්ද්‍රව්‍ය ප්‍රවාහනය කරමින් සිටි බව පොලීසිය පවසයි. සැකකරු වයස අවුරුදු 31 හා සැකකාරිය වයස අවුරුදු 40 ක් වන වෑබඩ හා මිනුවන්ගොඩ ප්‍රදේශ වල පදිංචිකරුවන් වේ. සීදුව පොලිසිය වැඩිදුර විමර්ශන සිදු කරනු ලබයි. වැඩ බලන පොලිස්පතිවරයාගේ උපදෙස් මත දිවයින පුරා ක්‍රියාත්මක වන පරිදි අපරාධ හා මත්ද්‍රව්‍ය නිවාරණ මෙහෙයුම් ශ්‍රී ලංකා පොලීසිය විසින් සිදුකරනු ලබයි.", "source": "https://sinhala.adaderana.lk/"},
{"title": "පූකුඩු කන්නාගේ සහෝදරයෙක් අත්අඩංගුවට", "url": "https://sinhala.adaderana.lk/news.php?nid=207640", "cover_image": "https://s3.amazonaws.com/adaderanasinhala/1741852326-arrested_L.jpg", "date_published": "2025-03-13T13:02:00Z", "content": "සංවිධානාත්මක අපරාධකරුවෙකු වන බාලචන්ද්‍රන් පුෂ්පරාජ් නොහොත් \"පූකුඩු කන්නා\" නැමැත්තාගේ සහෝදරයෙකු කටුනායක ජාත්‍යන්තර ගුවන්තොටුපොළේ දී අත්අඩංගුවට ගෙන තිබේ. අද (13) අලුයම ඉන්දියාවේ සිට ව්‍යාජ ගුවන් ගමන් බලපත්‍රයක් උපයෝගී කරගනිමින් මෙරටට පැමිණීමේදී ගුවන්තොටුපොළ අපරාධ පරීක්ෂණ දෙපාර්තමේන්තුවේ නිලධාරීන් විසින් සැකකරු අත්අඩංගුවට ගෙන ඇති බව සඳහන් වේ. බාලචන්ද්‍රන් ගජේන්ද්‍රන් නමැති 36 හැවිරිදි සැකකරු කොළඹ 10 ජම්පටාවීදිය ප්‍රදේශයේ පදිංචිකරුවෙකු බව පොලීසිය පැවසුවේය. සැකකරු මීගමුව මහෙස්ත්‍රාත් අධිකරණයට ඉදිරිපත් කිරීමට නියමිතය.", "source": "https://sinhala.adaderana.lk/"},
{"title": "තීරණය කියන්න එජාපයෙන් සජබයට දුන් කාලය", "url": "https://sinhala.adaderana.lk/news.php?nid=207642", "cover_image": "https://s3.amazonaws.com/adaderanasinhala/1741858121-SJB--UNP-600.jpg", "date_published": "2025-03-13T14:04:00Z", "content": "කොළඹ මහා නගර සභාව සඳහා එක්සත් ජාතික පක්ෂය සමඟ එක්ව තරග කිරීමේ තීරණය ප්‍රකාශ කිරීමට සමගි ජන බලවේගයට මාර්තු 20 වනදා දක්වා කාලය ලබා දීමට එක්සත් ජාතික පක්ෂය තීරණය කර තිබේ. එක්සත් ජාතික පක්ෂයේ ජ්‍යෙෂ්ඨයන් අතර පැවති සාකච්ඡාවකදී එම තීරණය ගෙන ඇත. කොළඹ මහ නගර සභාවට අමතරව වෙනත් පළාත් පාලන ආයතන සඳහා එක්ව තරග කිරීමට සූදානම් නම් ඒ පිළිබඳ තීරණය ද මාර්තු 20 වනදාට පෙර ප්‍රකාශ කළ හැකි බවද දැනුම් දී තිබේ.", "source": "https://sinhala.adaderana.lk/"},
{"title": "අනියම් පෙම නිසා මිත්‍රයා ඝාතනය කළ පුද්ගලයෙකුට මරණ දඬුවම", "url": "https://sinhala.adaderana.lk/news.php?nid=207639", "cover_image": "https://s3.amazonaws.com/adaderanasinhala/1741851249-Jail_L.jpg", "date_published": "2025-03-13T11:20:00Z", "content": "උදලු පහර එල්ල කරමින් පුද්ගලයෙකු ඝාතනය කිරීම සම්බන්ධයෙන් අධිකරණය හමුවේ වැරදිකරු ලෙස සාධාරණ සැකයෙන් ඔබ්බට ඔප්පුවීම හේතුවෙන් පොළොන්නරුව පළාත් බද මහාධිකරණ විනිසුරු රුචිර වැලිවත්ත මහතා විසින් අදාළ විත්තිකරුට මරණ දඬුවම නියමකර තිබේ. \r\n  \r\nඋදලු තල පහරක් එල්ල කිරීමත් සමඟ බිම වැටුන පසුව මියයන තුරුම තම මිතුරාට උදලු පහර එල්ල කර මරා දැමීමේ සිද්ධියක් සම්බන්ධයෙන් අධිකරණය හමුවේ  අධිචෝදනා ලබා සිටි විත්තිකරුවෙකුට මෙලෙස මරණ දඬුවම නියමකර ඇත.  විත්තිකරුට මරණ දඬුවම නියම කරමින් මහාධිකරණ විනිසුරු රුචිර වැලිවත්ත මහතා ප‍්‍රකාශ කළේ විත්තිකරුට එරෙහිව පැමිණිල්ල විසින් නගා ඇති චෝදනා සාධාරණ සැකයෙන් ඔබ්බට ඔප්පු කිරීමට පැමිණිලි පාර්ශවය සමත්ව ඇති බවය. ඒ අනුව මිනීමැරීමේ වරදට විත්තිකරුට මරණ දඬුවම නියම කරන බවද කියාසිටි මහාධිකරණ විනිසුරුවරයා, විත්තිකරු මහනුවර පල්ලේකැලේ පිහිටි දුම්බර බන්ධනාගාරයට රැගෙන ගොස්  ජනාධිපතිවරයා නියම කරනු ලබන දිනයක හා වේලාවකදී යුෂ්මතාගේ බොටුවෙන් වැලලා ප‍්‍රාණය නිරුද්ධ වන තුරු එල්ලා තැබීමට තමා නියෝග කරන බවද පවසා ඇත. 2015 වසරේ නොවැම්බර් මස 01 දින හෝ ඊට ආසන්න දිනයක පොළොන්නරුව මහාධිකරණ බල ප‍්‍රදේශයට අයත් කවුඩුල්ලේදී, පී ජී රන්බංඩා යන අයට උදලු පහර එල්ල කර ඔහු මරා දැමූ බවට නීතිපතිවරයා විසින් ලංකා දන්ඩ නීිති සංග‍්‍රහයේ 296 වන වගන්තිය ප‍්‍රකාරව විත්තිකරුට එරෙහිව පොළොන්නරුව මහාධිකරණය  හමුවේ අධි චෝදනා ගොනු කර තිබිණි.  මෙසේ මරණ දඬුවම නියම වූයේ පොළොන්නරුව කවුඩුල්ල පදිංචි ගාමිණි රණවීර නැමැත්තෙකුටය. විත්තිකාර ගාමිණි රණවීර නැමැත්තා මරණකරුගේ බිරිඳ සමඟ ඇති කරගෙන තිබූ අනියම් ප්‍රේම සබඳතාවයක් මෙම ඝාතනයට පාදක වී ඇති බව අධිකරණ නඩු විභාගයේදී අනාවරණ වී තිබේ.", "source": "https://sinhala.adaderana.lk/"},
{"title": "අනුරාධපුර රෝහලේ වර්ජනය අත්හිටුවයි", "url": "https://sinhala.adaderana.lk/news.php?nid=207638", "cover_image": "https://s3.amazonaws.com/adaderanasinhala/1741842657-Strike_L.jpg", "date_published": "2025-03-13T10:36:00Z", "content": "වෛද්‍යවරියක දූෂණයට ලක්වීමේ සිදුවීම මුලික කරගනිමින් අනුරාධපුර ශික්ෂණ රෝහලේ ආරම්භ කළ වැඩවර්ජනය අත්හිටුවීමට තීරණය කර තිබේ. බලධාරීන් සමග පැවැත්වූ සාකච්ඡාවෙන් අනතුරුව අදාළ තීරණය ගත් බව රජයේ වෛද්‍ය නිලධාරීන්ගේ සංගමය නිවේදනය කර ඇත. මේ අතර, අදාළ සිදුවීමට විරෝධය පළ කරමින් රජයේ වෛද්‍ය නිලධාරීන්ගේ සංගමය දිවයිනේ සියලු රෝහල්වල ආරම්භ කළ සංකේත වැඩවර්ජනය ද අද (13) පෙරවරු 8.00 අවසන් වුණි.", "source": "https://sinhala.adaderana.lk/"},
{"title": "මහරගම අපේක්ෂා රෝහලේ විකිරණ යන්ත්‍ර පහෙන් තුනක් බිඳවැටෙයි", "url": "https://sinhala.adaderana.lk/news.php?nid=207635", "cover_image": "https://s3.amazonaws.com/adaderanasinhala/1741835806-Cancer_Hospital_L.jpg", "date_published": "2025-03-13T08:34:00Z", "content": "මහරගම අපේක්ෂා රෝහලේ පිළිකා රෝගීන්ට විකිරණ ප්‍රතිකාර සිදුකරන යන්ත්‍ර පහෙන් තුනක් බිඳ වැටී ඇති බව රජයේ විකිරණ විද්‍යා තාක්ෂණවේදීන්ගේ සංගමය පවසයි. එහි සභාපති චානක ධර්මවික්‍රම මහතා පැවසුවේ, මේ හේතුවෙන් දෛනිකව රෝගීන් 250කගේ පමණ විකිරණ ප්‍රතිකාර කටයුතු ඇණ හිට ඇති බවය. ඒ අනුව අදාළ කටයුතු යථා තත්ත්වයට පත් කිරීමට බලධාරින් කඩිනමින් පියවර ගත යුතු බව චානක ධර්මවික්‍රම මහතා පැවසුවේය.", "source": "https://sinhala.adaderana.lk/"},
{"title": "ප්‍රාණ ඇපයට ගත් දුම්රිය මගීන් මුදාගනී", "url": "https://sinhala.adaderana.lk/news.php?nid=207636", "cover_image": "https://s3.amazonaws.com/adaderanasinhala/1741837985-Pakistan-train-hijack_L.jpg", "date_published": "2025-03-13T09:01:00Z", "content": "පාකිස්ථානයේ සටන්කාමීන් පිරිසක් ප්‍රාණ ඇපයට ගත් දුම්රිය මගීන් 346 දෙනෙකු මුදාගෙන තිබේ. පෙරේදා දහවල් බලොචිස්තාන් ප්‍රාන්තයේදී අදාළ දුම්රිය පැහැර ගැනුණේ මගීන් 400 දෙනෙකුද සමඟින්ය. දුම්රිය බලොචිස්තාන් ප්‍රාන්තයේ ක්වෙටා සිට පෙෂාවර් බලා ධාවනය වෙමින් තිබුණි. පැහැරගැනීම සිදුකළ බලොචිස්තාන් බෙදුම්වාදීන් ප්‍රකාශකර තිබුනේ පැය 48ක් තුළ දේශපාලන සිරකරුවන් පිරිසක් නිදහස් නොකළහොත් මගීන් සමඟ දුම්රිය පුපුරුවා හරින බවය. කෙසේ වෙතත් පාකිස්ථාන ආරක්ෂක දියත් කළ මෙහෙයුමකින් අනතුරුව අදාළ දුම්රිය මගීන් පිරිස මුදාගැනීමට සමත්ව තිබේ. පාකිස්ථාන බලධාරීන් පවසන්නේ, දුම්රිය අත්පත් කරගත් සටන්කාමීන් 33 දෙනාම ඝාතනය කළ බවය. දෙපාර්ශ්වය අතර ඇතිවූ වෙඩි හුවමාරුවේදී ප්‍රාණ ඇපකරුවන් 27 දෙනෙකුද මියගොස් තිබුණි.", "source": "https://sinhala.adaderana.lk/"},
{"title": "පාපතරයාට සැඟවෙන්න උදව් කළ සහෝදරිය සහ තවත් අයෙක් අත්අඩංගුවට", "url": "https://sinhala.adaderana.lk/news.php?nid=207633", "cover_image": "https://s3.amazonaws.com/adaderanasinhala/1741829321-Arrested_L.jpg", "date_published": "2025-03-13T06:42:00Z", "content": "අනුරාධපුර ශික්ෂණ රෝහලේ වෛද්‍යවරියක දූෂණය ලක්කිරීමේ සිද්ධියට සම්බන්ධ සැකකරුගේ සහෝදරියක සහ තවත් අයෙකු අත්අඩංගුවට ගෙන තිබේ. ගල්නෑව, නිදිකුම්බායාය ප්‍රදේශයේදී ඊයේ (12) රාත්‍රියේ දී මොවුන් අත්අඩංගුවට ගත් බව පොලීසිය පැවසුවේය. සැකකරුට සැඟව සිටීමට උපකාර කිරීමේ චෝදනාව යටතේ ඔහුගේ සහෝදරිය අත්අඩංගුවට ගෙන තිබේ. සැකකරු විසින් වෛද්‍යවරියව දූෂණයට ලක්කිරීමෙන් පසුව සොරකම් කරන ලද බව කියන දුරකථනයක් ළඟ තබාගැනීමේ චෝදනාවකට අනෙක් පුද්ගලයා අත්අඩංගුවට ගෙන ඇති බව සඳහන්ය. මෙලෙස අත්අඩංගුවට ගෙන ඇත්තේ 37 හැවිරිදි කාන්තාවක් සහ 27 හැවිරිදි පුද්ගලයෙකු බව පොලීසිය පැවසුවේය. මේ අතර අදාළ වෛද්‍යවරිය දූෂණය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු අනුරාධපුර මහෙස්ත්‍රාත් අධිකරණය වෙත අද (13) ඉදිරිපත් කිරීමට නියමිතය. සැකකරු ඊයේ දිනයේ ගල්නෑව ප්‍රදේශයේ රක්ෂිතයක  සැඟව සිටියදී ගල්නෑව පොලීසිය සහ අනුරාධපුර පොලිස් විශේෂ කාර්යය බළකා නිලධාරීන් එක්ව සිදුකළ සෝදිසියකදී අත්අඩංගුවට ගනු ලැබීය. අත්අඩංගුවට ගත් සැකකරු 34 හැවිරිදි ගල්නෑව ප්‍රදේශයේ පදිංචිකරුවෙකු වන අතර ඔහු මේ වන විට අනුරාධපුර පොලිස් ස්ථාන භාරයේ පසුවේ. \r\n  \r\nසැකකරුගෙන් සිදුකළ ප්‍රශ්න කිරීම්වල දී අදාළ වෛද්‍යවරිය බිය ගැන්වීම සඳහා භාවිත කළ පිහිය පොලීසිය විසින් සොයාගෙන තිබේ. කෙසේවෙතත් අදාළ සිද්ධිය වූ අවස්ථාවේ දී සැකකරු විසින් රැගෙන ගිය වෛද්‍යවරියගේ ජංගම දුරකථනය පොලීසිය විසින් මේ වන විටත් සොයාගෙන නොමැති බව වාර්තා වේ.", "source": "https://sinhala.adaderana.lk/"},
{"title": "ප්‍රදේශ කිහිපයකට අද රෑට තද වැසි", "url": "https://sinhala.adaderana.lk/news.php?nid=207631", "cover_image": "https://s3.amazonaws.com/adaderanasinhala/1741827338-Rain_L.jpg", "date_published": "2025-03-13T06:00:00Z", "content": "නැගෙනහිර පළාතේ සහ මුලතිව් දිස්ත්‍රික්කයේ වැසි ස්වල්පයක් ඇති විය හැකි බව කාලගුණවිද්‍යා දෙපාර්තමේන්තුව නිවේදනය කරයි. බස්නාහිර, සබරගමුව සහ දකුණුපළාත්වලත් කුරුණෑගල දිස්ත්‍රික්කයෙත් සවස් කාලයේ දී හෝ රාත්‍රී කාලයේදී ස්ථාන ස්වල්පයක වැසි හෝ ගිගුරුම් සහිත වැසි ඇති විය හැකිය. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව  ජනතාවගෙන් ඉල්ලා සිටී.", "source": "https://sinhala.adaderana.lk/"},
{"title": "GMOA වර්ජනය උදේ 8ට අවසන් - අනුරාධපුර රෝහලේ  අඛණ්ඩව", "url": "https://sinhala.adaderana.lk/news.php?nid=207634", "cover_image": "https://s3.amazonaws.com/adaderanasinhala/1741831804-Strike_L.jpg", "date_published": "2025-03-13T07:19:00Z", "content": "වෛද්‍යවරිය දූෂණයට ලක්කිරීමේ සිද්ධියට විරෝධය පළ කරමින් රජයේ වෛද්‍ය නිලධාරීන්ගේ සංගමය දිවයිනේ සියලු රෝහල්වල ආරම්භ කළ සංකේත වැඩවර්ජනය අද (13) පෙරවරු 8.00න් අවසන් වීමට නියමිතය. කෙසේවෙතත් අදාළ සැකකරු අත්අඩංගුවට ගත්ත ද අනුරාධපුර ශික්ෂණ රෝහලේ වෛද්‍යවරුන් සහ කාර්යය මණ්ඩලය ආරම්භ කළ වැඩ වර්ජනය අඛණ්ඩව සිදුකෙරේ. ඒ අදාළ රෝහලේ වෛද්‍යවරුන්ගේ සහ කාර්යය මණ්ඩලයේ ආරක්ෂාව තහවුරු කරදෙන ලෙසට බලකරමිනි. කෙසේවෙතත් මේ සම්බන්ධයෙන් අද පෙවරුවේ උතුරු මැද පළාත් ආණ්ඩුකාර වසන්ත ජිනදාස මහතා සමග පැවැත්වෙන සාකච්ඡාවෙන් අනතුරුව වර්ජනය අණ්ඩව සිදුකරන්නේ ද? නැද්ද? යන්න සම්බන්ධයෙන් තීරණයක් ගන්නා බව රජයේ වෛද්‍ය නිලධාරින්ගේ සංගමයේ අනුරාධපුර ශාඛාවේ ලේකම් වෛද්‍ය සසික විජේනායක මහතා පැවසුවේය.", "source": "https://sinhala.adaderana.lk/"},
{"title": "මැදින් පුර පසළොස්වක පොහොය අදයි", "url": "https://sinhala.adaderana.lk/news.php?nid=207632", "cover_image": "https://s3.amazonaws.com/adaderanasinhala/1741828113-Poya_Day_L.jpg", "date_published": "2025-03-13T06:29:00Z", "content": "මැදින් පුර පසළොස්වක පොහොය දිනය අදට (13) යෙදී තිබේ. බුදුරජාණන් වහන්සේ ප්‍රථම වරට තම උපන් ගම වන කිඹුල්වත් පුරයට වැඩම කිරීම සිදුකළ දිනය ලෙසට මැදින් පුර පසළොස්වක පොහොය සැලකේ. එහිදි උන්වහන්සේ විසින් සුද්ධෝදන රජතුමා ප්‍රමුඛ ශාක්‍යවාංශිකයින්ට ධර්මය දේශනා කරනු ලැබීය. මේ අතර එෆ්.එම්.දෙරණ 123 වන අසපුව සජීවි පෝදා විකාශය හෝමාගම පුරාණ විහාර පරිශ්‍රය කේන්ද්‍ර කරගනිමින් මේ වන විට පැවැත් වේ.", "source": "https://sinhala.adaderana.lk/"},
{"title": "නොසිතූ නිමේෂයක ජීවිතයට සමුදුන් සංදීප", "url": "https://sinhala.adaderana.lk/news.php?nid=207637", "cover_image": "https://s3.amazonaws.com/adaderanasinhala/1741839868-Sandeepa_L.jpg", "date_published": "2025-03-13T09:48:00Z", "content": "අඟුණුකොළපැලැස්ස අබේසේකරගම මාර්ගයේ කීරියගොඩැල්ල මංසංධියේ අධිවේගී මාර්ගය ආසන්නයේ ඇති ගුවන් පාලම යට තිබී තරුණයෙකුගේ මළ සිරුරක් සොයාගෙන තිබේ. පොලීසිය සැකකරන්නේ, අදාළ තරුණයාව ඝාතනය කර පාලමෙන් බිමට දමන්නට ඇති බවය. එලෙස මියගොස් ඇත්තේ 23 හැවිරිදි අබේසිංහ විජේනායක සංදීප ලක්ෂාන් නැමති තරුණයෙකි. මෙම අභිරහස් මරණය පිළිබඳ වැඩිදුර විමර්ශන අඟුණුකොළපැලැස්ස පොලීසිය විසින් සිදුකරයි.", "source": "https://sinhala.adaderana.lk/"},
{"title": "සත්ව සංගණනයේ සැබෑ හේතුව හෙළිකරයි", "url": "https://sinhala.adaderana.lk/news/207643", "cover_image": "https://s3.amazonaws.com/adaderanasinhala/1741858063-namal-Karunarathne-L.jpg", "date_published": "2025-03-13T14:05:00Z", "content": "සත්ව සංගණනය සම්පුර්ණයෙන් නිවැරදි දත්ත ලබාගැනීමේ අරමුණින් සිදුකරන්නක් නොවන බව කෘෂිකර්ම නියෝජ්‍ය අමාත්‍ය නාමල් කරුණාරත්න මහතා පවසයි. අද දෙරණ 'බිග් ෆෝකස්' වැඩසටහනට සහභාගී වෙමින් ඔහු පැවසුවේ මෙමගින් ලබාගන්නා දත්ත කෘෂිකාර්මික ඵලදාව වැඩි කරගැනීම සඳහා උපයෝගී කරගැනීමට අපේක්ෂා කරන බවය.", "source": "https://sinhala.adaderana.lk/"},
{"title": "13 ගැන කියන්න මෝදි එනකන් බලා ඉන්න ශිවඥානම්", "url": "https://sinhala.adaderana.lk/news/207647/13-%E0%B6%9C%E0%B7%90%E0%B6%B1-%E0%B6%9A%E0%B7%92%E0%B6%BA%E0%B6%B1%E0%B7%8A%E0%B6%B1-%E0%B6%B8%E0%B7%9D%E0%B6%AF%E0%B7%92-%E0%B6%91%E0%B6%B1%E0%B6%9A%E0%B6%B1%E0%B7%8A-%E0%B6%B6%E0%B6%BD%E0%B7%8F-%E0%B6%89%E0%B6%B1%E0%B7%8A%E0%B6%B1-%E0%B7%81%E0%B7%92%E0%B7%80%E0%B6%A5%E0%B7%8F%E0%B6%B1%E0%B6%B8%E0%B7%8A", "cover_image": "https://s3.amazonaws.com/adaderanasinhala/1741869070-pm_L.jpg", "date_published": "2025-03-13T17:10:00Z", "content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ ශ්‍රී ලංකා සංචාරය තුලදී ඔහු මුණගැසී සාකච්ඡා කිරීමට බලාපොරොත්තු වන බව ඉලංකෙයි තමිල් අරසු පක්ෂය පවසයි. අද (13) යාපනය ප්‍රදේශයේ පැවති මාධ්‍ය හමුවක දී එම පක්ෂයේ වැඩ බලන සභාපති සි. වි. කේ ශිවඥානම් මාධ්‍යවේදියෙකු යොමුකළ ප්‍රශ්නයකට පිළිතුරු දෙමින් මේ බව සඳහන් කළේය. එළඹෙන අප්‍රේල් මාසයේ දී ඉන්දීය අග්‍රාමාත්‍යවරයා මෙරට සංචාරය කිරීමට නියමිත අතර එහිදී ඔහු හමුවීමට අවස්ථාවක් ඉල්ලා ඇති බව වැඩ බලන සභාපතිවරයා එහිදී පැවසීය. ඒ අනුව, ඒ සඳහා අවස්ථාව හිමිවනු ඇති බවට බලාපොරොත්තු වන බව සඳහන් කළ වැඩ බලන සභාපතිවරයා එහිදි කරුණු කිහිපයක් සම්බන්ධයෙන් ඉන්දීය අග්‍රාමාත්‍යවරයා දැනුම්වත් කරන බව කියා සිටියේය. විශේෂයෙන් දීර්ඝ කාලයක් මුළුල්ලේ පවතින 13 වන ආණ්ඩුක්‍රම ව්‍යවස්ථා සංශෝධනය ක්‍රියාත්මක කිරීම ඇතුළු උතුරේ ජනතාවගේ ගැටලු පිළිබඳව සාකච්ඡා කරන බව ශිවඥානම් මහතා පැවසීය.", "source": "https://sinhala.adaderana.lk/"},
{"title": "සමාජයට බිය නොවී යුක්තිය ඉල්ලන වෛද්‍යවරිය", "url": "https://sinhala.adaderana.lk/news/207648/%E0%B7%83%E0%B6%B8%E0%B7%8F%E0%B6%A2%E0%B6%BA%E0%B6%A7-%E0%B6%B6%E0%B7%92%E0%B6%BA-%E0%B6%B1%E0%B7%9C%E0%B7%80%E0%B7%93-%E0%B6%BA%E0%B7%94%E0%B6%9A%E0%B7%8A%E0%B6%AD%E0%B7%92%E0%B6%BA-%E0%B6%89%E0%B6%BD%E0%B7%8A%E0%B6%BD%E0%B6%B1-%E0%B7%80%E0%B7%9B%E0%B6%AF%E0%B7%8A%E2%80%8D%E0%B6%BA%E0%B7%80%E0%B6%BB%E0%B7%92%E0%B6%BA", "cover_image": "https://s3.amazonaws.com/adaderanasinhala/1741867339-galnawa-sakakaru-hh--L.jpg", "date_published": "2025-03-13T17:13:00Z", "content": "අනුරාධපුර ශික්ෂණ රෝහලේ වෛද්‍යවරියක් දූෂණය කිරීමේ සිද්ධිය සම්බන්ධයෙන් පොලීසිය 'බී' වාර්තාවක් මගින් අධිකරණයට කරුණු දැනුම්දී තිබේ. ඒ අනුව සිද්ධියට මුහුණ දුන් වෛද්‍යවරිය පැමිණිල්ල මගින් පොලිසීයට පවසා ඇත්තේ, පසුගිය 10 වනදා සවස 3:30 දක්වා තමා රාජකාරි කළ බවත් රාජකාරි නිමවා නේවාසිකාගාරයට පැමිණ පසුව ත‍්‍රිරෝද රථයකින් රුවන්වැලිසෑයට ගොස් රුවන්වැලිසෑය වැඳපුදා ගෙන නැවත ත‍්‍රිරෝද රථයකින් සවස 6:30ට පමණ නේවාසිකාගාරයට පැමිණි බවත් ඇය වැඩිදුරටත් පවසා තිබේ. එසේ පැමිණ තම කාමරයට ඇතුළුවීමට දොර අරින අවස්ථාවේ  තමා පිටුපසින් කිසිවෙකු සිටින බව දැනී පිටුපස හැරී බලනවාත් සමඟම තම කාමරයට ඉදිරිපස කාමරයේ දොරට හේත්තු වී සිටි පුද්ගලයෙකු බෙල්ලට පිහියක් තබා අනෙක් අතින් කට වසා කෑගහන්න එපා දොර අරන්න කියා පැවසීමෙන් පසුව බිය වූ තමා කාමරයේ දොර විවෘත කළ පසුව තමා කාමරයට තල්ලූ කළ බවද ඇය සඳහන් කරයි. අනුරාධපුර ශික්ෂණ රෝහලේ වෛද්‍යවරිය සිය පැමිණිල්ල මගින් පොලිසියට ඒ බව පවසා ඇති බව අනුරාධපුර මූලස්ථාන පොලිසිය අනුරාධපුර ප‍්‍රධන මහේස්ත‍්‍රාත් නාලක සංජීව ජයසූරිය මහතාට දැනුම් දුන්නේය. සිද්ධියට සම්බන්ධ සැකකරු අඩි 5යි අඟල් 8ක් පමණ උස පුද්ගලයෙකු බවත් ඔහු කමිසයක් ඇඳ නොසිටි තලෙළු කෙට්ටු පුද්ගලයෙකු බවත් කොණ්ඩය කොටට කපා සිටි අයෙකු බවත්  අපිළිවෙලට සහ අපිරිසිදුව සිටි පුද්ගලයෙකු බවත් වයස අවුරුදු 30ත් 35ත් අතර පුද්ගලයෙකු බවත් වෛද්‍යවරිය පවසා තිබේ. වෛද්‍යවරිය පොලීසියට කළ පැමිණිල්ල සම්බන්ධයෙන් පොලීසිය අධිකරණයට ඉදිරිපත් කළ බී වාර්තාවෙන් තවදුරටත් දැනුම්දී තිබුණේ, දූෂණයට පෙර සැකකරු කාමරයේ දොර වසා විදුලි පහන් දල්වා අවට පරික්ෂා කර බලා පසුව නාන කාමරයේ පමණක් විදුලි පහන්  දල්වා තිබේ.  යනුවෙන් ද එම පුද්ගලයා ප‍්‍රකාශ කළ බවද වෛද්‍යවරිය ස්වකීය ප‍්‍රකාශයේදී පැවසූ බවද පොලීසිය අධිකරණයට දැනුම්දුනි. පසුව සැකකරු තමාව දූෂණය කර බැඳ දමා ඉන් පිටව ගිය බවත් තමා විසින්ම බැමි ලිහාගෙන අනුරාධපුර ශික්ෂණ රෝහලට ගොස් තමා සේවය කරන වාට්ටුවේ සිටි වෛද්‍යවරයාට මෙම සිද්ධිය දැනුම්දුන් බවත් පවසා තිබේ. එහිදී එම වෛද්‍යවරයාගේ දුරකථනයෙන් සිය පියාට සහ සමන්තුරේ රෝහලේ සේවය කරන වෛද්‍යවරයෙකු වන තම ළඟම මිතුරාට දැනුම්දී ඇත. මෙම අපරාධය සිදුකළ පුද්ගලයාව නැවත දුටුවහොත් හඳුනාගැනීමට හැකි බවද ඇය පොලීසිය හමුවේ පවසා තිබේ. පොලිසිය අධිකරණයට දැක්වූ මෙම කරුණු සැලකිල්ලට ගත් අනුරාධපුර ප‍්‍රධාන මහේස්ත‍්‍රාත් නාලක සංජීව ජයසූරිය මහතා, පොලිසියට නියෝග කළේ මෙම අපරාධය සම්බන්ධයෙන් සිදුකෙරෙන විමර්ශනවල ප‍්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙසය. සැකකාර හිටපු යුද හමුදා සෙබළා පැය 48ක කාලයක් රඳවා තබාගෙන ප්‍රශ්න කර යළි අධිකරණය හමුවට ඉදිරිපත් කරන ලෙස අනුරාධපුර ප්‍රධාන මහේස්ත්‍රාත් නාලක සංජීව ජයසූරිය මහතා මෙහිදී අනුරාධපුර මූලස්ථාන පොලිසියට නියෝග කළේය. මෙසේ රඳවාගෙන ප්‍රශ්න කෙරෙනුයේ මෙම අපරාධයේ ප්‍රධාන සැකකරු වන ගල්නෑව නව නගරය ප්‍රදේශයේ පදිංචි නිලන්ත මදුරංග රත්නායක නැමති 34 හැවිරිදි පුද්ගලයෙකි. සැකකරු මහේස්ත්‍රාත්වරයා හමුවට ඉදිරිපත් කළ අවස්ථාවේදී, තමාට පොලිසියෙන් අමානුෂික ලෙස පහරදුන් බව ඔහු මහේස්ත්‍රාත්වරයා දැන්වීය.", "source": "https://sinhala.adaderana.lk/"},
{"title": "ජනපති සහ විශ්වවිද්‍යාල ආචාර්ය සමිති සම්මේලනය අතර හමුවක්", "url": "https://sinhala.adaderana.lk/news/207650/%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B7%83%E0%B7%84-%E0%B7%80%E0%B7%92%E0%B7%81%E0%B7%8A%E0%B7%80%E0%B7%80%E0%B7%92%E0%B6%AF%E0%B7%8A%E2%80%8D%E0%B6%BA%E0%B7%8F%E0%B6%BD-%E0%B6%86%E0%B6%A0%E0%B7%8F%E0%B6%BB%E0%B7%8A%E0%B6%BA-%E0%B7%83%E0%B6%B8%E0%B7%92%E0%B6%AD%E0%B7%92-%E0%B7%83%E0%B6%B8%E0%B7%8A%E0%B6%B8%E0%B7%9A%E0%B6%BD%E0%B6%B1%E0%B6%BA-%E0%B6%85%E0%B6%AD%E0%B6%BB-%E0%B7%84%E0%B6%B8%E0%B7%94%E0%B7%80%E0%B6%9A%E0%B7%8A", "cover_image": "https://s3.amazonaws.com/adaderanasinhala/1741871170-he_L.jpg", "date_published": "2025-03-13T18:21:00Z", "content": "ජනාධිපති අනුර කුමාර දිසානායක මහතා සහ විශ්වවිද්‍යාල ආචාර්ය සමිති සම්මේලනය (FUTA) අතර හමුවක් ජනාධිපති ලේකම් කාර්යාලයේදී අද (13) පෙරවරුවේ පවත්වා තිබේ.  විශ්වවිද්‍යාල ආචාර්යවරුන් මේ වන විට මුහුණ දී ඇති ගැටලු පිළිබඳව මෙහිදී ජනාධිපතිවරයා දැනුවත් කෙරුණු අතර ඒවාට ලබා දිය හැකි විසඳුම් පිළිබඳව ද සාකච්ඡා කර ඇත.  මේ වන විට ශ්‍රී ලංකාව ජාත්‍යන්තර මූල්‍ය අරමුදලේ වැඩසටහනට ඇතුළත්ව ඇති බැවින් එහි නිර්දේශ සහ පරාමිතීන්ට අනුව කටයුතු කිරීමට රජයට සිදුව ඇති බවද, ඒ අනුව වියදම් සීමාවන්ට යටත්ව ප්‍රමුඛතා හඳුනා ගනිමින් මෙවර අයවැය යෝජනා සකස් කර තිබෙන අතර, අධ්‍යාපනයට සහ සෞඛ්‍යට ප්‍රමුඛත්වය දී ඇති බවත්, මෙම අසීරු තත්ත්වය යටතේදී පවා රාජ්‍ය සේවයේ විශාලතම මූලික වැටුප් වැඩි වීම මෙවර අයවැයේදී සිදුකර ඇති බවත් මෙහිදී සඳහන් කළ බව ජනාධිපති මාධ්‍ය අංශය කළ නිවේදනයේ සඳහන් වේ. මෙහිදී අදහස් දැක්වූ ජනාධිපති අනුර කුමාර දිසානායක මහතා සඳහන් කළේ සියලු වෘත්තීකයන්ගේ ගැටලු පිළිබඳව රජයට මනා අවබෝධයක් ඇති බවත්, ඒ පිළිබඳ සංවේදීව කටයුතු කරමින් සියලුදෙනාගේ අයිතින් සුරක්ෂිත කිරීමට රජය කැප වී සිටින බවත්ය.  අග්‍රාමාත්‍ය සහ අධ්‍යාපන අමාත්‍ය ආචාර්ය හරිනි අමරසූරිය, නාගරික සංවර්ධන, ඉදිකිරීම් හා නිවාස අමාත්‍ය අනුර කරුණාතිලක යන මහත්ම මහත්මීන් සහ විශ්වවිද්‍යාල ආචාර්ය සමිති සම්මේලනයේ  සභාපති ආචාර්ය අනුරුද්ධ කරුණාරත්න, ලේකම් ජ්‍යෙෂ්ඨ කථිකාචාර්ය  චාරුදත්ත. බී. ඉලංගසිංහ යන මහත්වරු ඇතුළු විශ්වවිද්‍යාල ආචාර්ය සමිති සම්මේලනයේ නිලධාරීහු පිරිසක් මෙම අවස්ථාවට එක්ව සිටි බව සඳහන් වේ.", "source": "https://sinhala.adaderana.lk/"},
{"title": "රනිල්ගෙන් තැනක් නොලද ලක්ෂ්මන් විජේමාන්න සබජ සරණ යයි", "url": "https://sinhala.adaderana.lk/news/207652/%E0%B6%BD%E0%B6%9A%E0%B7%8A%E0%B7%82%E0%B7%8A%E0%B6%B8%E0%B6%B1%E0%B7%8A-%E0%B7%80%E0%B7%92%E0%B6%A2%E0%B7%9A%E0%B6%B8%E0%B7%8F%E0%B6%B1%E0%B7%8A%E0%B6%B1-%E0%B7%83%E0%B6%B6%E0%B6%A2%E0%B6%BA%E0%B6%A7", "cover_image": null, "date_published": "2025-03-13T19:55:00Z", "content": "කළුතර දිස්ත්‍රික් හිටපු පාර්ලිමේන්තු මන්ත්‍රී ලක්ෂ්මන් විජේමාන්න මහතා එක්සත් ජාතික පක්ෂයෙන් ඉවත් වී තිබේ. ඒ අනුව ඔහු සමගි ජන බලවේගය සමග එක්වූ බව පවසයි.", "source": "https://sinhala.adaderana.lk/"},
{"title": "ප්‍රදේශ කිහිපයකට අද රෑට තද වැසි", "url": "https://sinhala.adaderana.lk/news/207631", "cover_image": "https://s3.amazonaws.com/adaderanasinhala/1741827338-Rain_L.jpg", "date_published": "2025-03-13T06:00:00Z", "content": "නැගෙනහිර පළාතේ සහ මුලතිව් දිස්ත්‍රික්කයේ වැසි ස්වල්පයක් ඇති විය හැකි බව කාලගුණවිද්‍යා දෙපාර්තමේන්තුව නිවේදනය කරයි. බස්නාහිර, සබරගමුව සහ දකුණුපළාත්වලත් කුරුණෑගල දිස්ත්‍රික්කයෙත් සවස් කාලයේ දී හෝ රාත්‍රී කාලයේදී ස්ථාන ස්වල්පයක වැසි හෝ ගිගුරුම් සහිත වැසි ඇති විය හැකිය. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව  ජනතාවගෙන් ඉල්ලා සිටී.", "source": "https://sinhala.adaderana.lk/"},
{"title": "මැදින් පුර පසළොස්වක පොහොය අදයි", "url": "https://sinhala.adaderana.lk/news/207632", "cover_image": "https://s3.amazonaws.com/adaderanasinhala/1741828113-Poya_Day_L.jpg", "date_published": "2025-03-13T06:29:00Z", "content": "මැදින් පුර පසළොස්වක පොහොය දිනය අදට (13) යෙදී තිබේ. බුදුරජාණන් වහන්සේ ප්‍රථම වරට තම උපන් ගම වන කිඹුල්වත් පුරයට වැඩම කිරීම සිදුකළ දිනය ලෙසට මැදින් පුර පසළොස්වක පොහොය සැලකේ. එහිදි උන්වහන්සේ විසින් සුද්ධෝදන රජතුමා ප්‍රමුඛ ශාක්‍යවාංශිකයින්ට ධර්මය දේශනා කරනු ලැබීය. මේ අතර එෆ්.එම්.දෙරණ 123 වන අසපුව සජීවි පෝදා විකාශය හෝමාගම පුරාණ විහාර පරිශ්‍රය කේන්ද්‍ර කරගනිමින් මේ වන විට පැවැත් වේ.", "source": "https://sinhala.adaderana.lk/"},
{"title": "පාපතරයාට සැඟවෙන්න උදව් කළ සහෝදරිය සහ තවත් අයෙක් අත්අඩංගුවට", "url": "https://sinhala.adaderana.lk/news/207633", "cover_image": "https://s3.amazonaws.com/adaderanasinhala/1741829321-Arrested_L.jpg", "date_published": "2025-03-13T06:42:00Z", "content": "අනුරාධපුර ශික්ෂණ රෝහලේ වෛද්‍යවරියක දූෂණය ලක්කිරීමේ සිද්ධියට සම්බන්ධ සැකකරුගේ සහෝදරියක සහ තවත් අයෙකු අත්අඩංගුවට ගෙන තිබේ. ගල්නෑව, නිදිකුම්බායාය ප්‍රදේශයේදී ඊයේ (12) රාත්‍රියේ දී මොවුන් අත්අඩංගුවට ගත් බව පොලීසිය පැවසුවේය. සැකකරුට සැඟව සිටීමට උපකාර කිරීමේ චෝදනාව යටතේ ඔහුගේ සහෝදරිය අත්අඩංගුවට ගෙන තිබේ. සැකකරු විසින් වෛද්‍යවරියව දූෂණයට ලක්කිරීමෙන් පසුව සොරකම් කරන ලද බව කියන දුරකථනයක් ළඟ තබාගැනීමේ චෝදනාවකට අනෙක් පුද්ගලයා අත්අඩංගුවට ගෙන ඇති බව සඳහන්ය. මෙලෙස අත්අඩංගුවට ගෙන ඇත්තේ 37 හැවිරිදි කාන්තාවක් සහ 27 හැවිරිදි පුද්ගලයෙකු බව පොලීසිය පැවසුවේය. මේ අතර අදාළ වෛද්‍යවරිය දූෂණය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු අනුරාධපුර මහෙස්ත්‍රාත් අධිකරණය වෙත අද (13) ඉදිරිපත් කිරීමට නියමිතය. සැකකරු ඊයේ දිනයේ ගල්නෑව ප්‍රදේශයේ රක්ෂිතයක  සැඟව සිටියදී ගල්නෑව පොලීසිය සහ අනුරාධපුර පොලිස් විශේෂ කාර්යය බළකා නිලධාරීන් එක්ව සිදුකළ සෝදිසියකදී අත්අඩංගුවට ගනු ලැබීය. අත්අඩංගුවට ගත් සැකකරු 34 හැවිරිදි ගල්නෑව ප්‍රදේශයේ පදිංචිකරුවෙකු වන අතර ඔහු මේ වන විට අනුරාධපුර පොලිස් ස්ථාන භාරයේ පසුවේ. \r\n  \r\nසැකකරුගෙන් සිදුකළ ප්‍රශ්න කිරීම්වල දී අදාළ වෛද්‍යවරිය බිය ගැන්වීම සඳහා භාවිත කළ පිහිය පොලීසිය විසින් සොයාගෙන තිබේ. කෙසේවෙතත් අදාළ සිද්ධිය වූ අවස්ථාවේ දී සැකකරු විසින් රැගෙන ගිය වෛද්‍යවරියගේ ජංගම දුරකථනය පොලීසිය විසින් මේ වන විටත් සොයාගෙන නොමැති බව වාර්තා වේ.", "source": "https://sinhala.adaderana.lk/"},
{"title": "ඝාතනයකට සම්බන්ධ සැකකාරියක් කටුනායක දී අත්අඩංගුවට", "url": "https://sinhala.adaderana.lk/news/207651/%E0%B6%9D%E0%B7%8F%E0%B6%AD%E0%B6%B1%E0%B6%BA%E0%B6%9A%E0%B6%A7-%E0%B7%83%E0%B6%B8%E0%B7%8A%E0%B6%B6%E0%B6%B1%E0%B7%8A%E0%B6%B0-%E0%B7%83%E0%B7%90%E0%B6%9A%E0%B6%9A%E0%B7%8F%E0%B6%BB%E0%B7%92%E0%B6%BA%E0%B6%9A%E0%B7%8A-%E0%B6%9A%E0%B6%A7%E0%B7%94%E0%B6%B1%E0%B7%8F%E0%B6%BA%E0%B6%9A-%E0%B6%AF%E0%B7%93-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "cover_image": "https://s3.amazonaws.com/adaderanasinhala/1741874950-arrested_L.jpg", "date_published": "2025-03-13T19:31:00Z", "content": "සීදුව, වෑත්තෑව ප්‍රදේශයේ පිහිටි විහාරස්ථානයක හිමිනමක් ගෙල සිරකර ඝාතනය කිරීම හා දේපළ සොරකම් කිරීමේ අපරාධයක් සම්බන්ධ සැකකාරියක් අත්අඩංගුවට ගෙන තිබේ.  2022.09.14 වන දින මෙම අපරාධය සිදුව ඇති අතර ඒ සම්බන්ධයෙන් සීදුව පොලිස් ස්ථානය මඟින්  ආරම්භ කර තිබු විමර්ශනවලට අනුව මෙම සැකකාරය අත්අඩංගුවට ගත් බව පොලීසිය පවසයි. ඝාතනය සම්බන්ධයෙන් සිදුකළ විමර්ශන වලදී හෙළි වී ඇත්තේ එම විහාරස්ථානයේම වැඩවාසය කළ හිමිනමක් විසින් මෙම ඝාතනය සිදුකර ඇති බවත් එම හිමිනම සමඟ සම්බන්ධකම් පැවැත්වූ විදේශගතව සිටින කාන්තාවක් මෙම ඝාතනය සිදුකිරීම සඳහා කුමන්ත්‍රණය කර ඇති බවටත්ය. වැඩිදුර විමර්ශනයෙන් පසුව පොලීසිය විසින්  මෙම සැකකාරිය සම්බන්ධයෙන් අධිකරණය වෙත කරුණු වාර්තා කර සැකකාරියට එරෙහිව ගුවන් ගමන් තහනමක් ලබා ගෙන තිබිණි. ඒ අනුව, මෙම සැකකාරිය ඊයේ (12) අළුයම ඩුබායි රාජ්‍යයේ සිට මෙරටට පැමිණීමේදී ගුවන්තොටුපොළ ආගමන විගමන නිලධාරීන් විසින් ගුවන්තොටුපොළ පොලිස් ස්ථානයට භාරදීමෙන් පසු අත්අඩංගුවට ගෙන ඇත. අත්අඩංගුවට ගත් සැකකාරිය වයස අවුරුදු 24 ක් වන මිනුවන්ගොඩ ප්‍රදේශයේ පදිංචිකාරියෙකි. සීදුව පොලිස් ස්ථානය මඟින් වැඩිදුර විමර්ශන සිදුකරනු ලබයි. සැකකාරිය අද (13)  මීගමුව මහේස්ත්‍රාත් අධිකරණයට ඉදිරිපත් කර තිබේ.", "source": "https://sinhala.adaderana.lk/"},
{"title": "මහරගම අපේක්ෂා රෝහලේ විකිරණ යන්ත්‍ර පහෙන් තුනක් බිඳවැටෙයි", "url": "https://sinhala.adaderana.lk/news/207635", "cover_image": "https://s3.amazonaws.com/adaderanasinhala/1741835806-Cancer_Hospital_L.jpg", "date_published": "2025-03-13T08:34:00Z", "content": "මහරගම අපේක්ෂා රෝහලේ පිළිකා රෝගීන්ට විකිරණ ප්‍රතිකාර සිදුකරන යන්ත්‍ර පහෙන් තුනක් බිඳ වැටී ඇති බව රජයේ විකිරණ විද්‍යා තාක්ෂණවේදීන්ගේ සංගමය පවසයි. එහි සභාපති චානක ධර්මවික්‍රම මහතා පැවසුවේ, මේ හේතුවෙන් දෛනිකව රෝගීන් 250කගේ පමණ විකිරණ ප්‍රතිකාර කටයුතු ඇණ හිට ඇති බවය. ඒ අනුව අදාළ කටයුතු යථා තත්ත්වයට පත් කිරීමට බලධාරින් කඩිනමින් පියවර ගත යුතු බව චානක ධර්මවික්‍රම මහතා පැවසුවේය.", "source": "https://sinhala.adaderana.lk/"},
{"title": "GMOA වර්ජනය උදේ 8ට අවසන් - අනුරාධපුර රෝහලේ  අඛණ්ඩව", "url": "https://sinhala.adaderana.lk/news/207634", "cover_image": "https://s3.amazonaws.com/adaderanasinhala/1741831804-Strike_L.jpg", "date_published": "2025-03-13T07:19:00Z", "content": "වෛද්‍යවරිය දූෂණයට ලක්කිරීමේ සිද්ධියට විරෝධය පළ කරමින් රජයේ වෛද්‍ය නිලධාරීන්ගේ සංගමය දිවයිනේ සියලු රෝහල්වල ආරම්භ කළ සංකේත වැඩවර්ජනය අද (13) පෙරවරු 8.00න් අවසන් වීමට නියමිතය. කෙසේවෙතත් අදාළ සැකකරු අත්අඩංගුවට ගත්ත ද අනුරාධපුර ශික්ෂණ රෝහලේ වෛද්‍යවරුන් සහ කාර්යය මණ්ඩලය ආරම්භ කළ වැඩ වර්ජනය අඛණ්ඩව සිදුකෙරේ. ඒ අදාළ රෝහලේ වෛද්‍යවරුන්ගේ සහ කාර්යය මණ්ඩලයේ ආරක්ෂාව තහවුරු කරදෙන ලෙසට බලකරමිනි. කෙසේවෙතත් මේ සම්බන්ධයෙන් අද පෙවරුවේ උතුරු මැද පළාත් ආණ්ඩුකාර වසන්ත ජිනදාස මහතා සමග පැවැත්වෙන සාකච්ඡාවෙන් අනතුරුව වර්ජනය අණ්ඩව සිදුකරන්නේ ද? නැද්ද? යන්න සම්බන්ධයෙන් තීරණයක් ගන්නා බව රජයේ වෛද්‍ය නිලධාරින්ගේ සංගමයේ අනුරාධපුර ශාඛාවේ ලේකම් වෛද්‍ය සසික විජේනායක මහතා පැවසුවේය.", "source": "https://sinhala.adaderana.lk/"},
{"title": "අනුරාධපුර රෝහලේ වර්ජනය අත්හිටුවයි", "url": "https://sinhala.adaderana.lk/news/207638", "cover_image": "https://s3.amazonaws.com/adaderanasinhala/1741842657-Strike_L.jpg", "date_published": "2025-03-13T10:36:00Z", "content": "වෛද්‍යවරියක දූෂණයට ලක්වීමේ සිදුවීම මුලික කරගනිමින් අනුරාධපුර ශික්ෂණ රෝහලේ ආරම්භ කළ වැඩවර්ජනය අත්හිටුවීමට තීරණය කර තිබේ. බලධාරීන් සමග පැවැත්වූ සාකච්ඡාවෙන් අනතුරුව අදාළ තීරණය ගත් බව රජයේ වෛද්‍ය නිලධාරීන්ගේ සංගමය නිවේදනය කර ඇත. මේ අතර, අදාළ සිදුවීමට විරෝධය පළ කරමින් රජයේ වෛද්‍ය නිලධාරීන්ගේ සංගමය දිවයිනේ සියලු රෝහල්වල ආරම්භ කළ සංකේත වැඩවර්ජනය ද අද (13) පෙරවරු 8.00 අවසන් වුණි.", "source": "https://sinhala.adaderana.lk/"},
{"title": "අනියම් පෙම නිසා මිත්‍රයා ඝාතනය කළ පුද්ගලයෙකුට මරණ දඬුවම", "url": "https://sinhala.adaderana.lk/news/207639", "cover_image": "https://s3.amazonaws.com/adaderanasinhala/1741851249-Jail_L.jpg", "date_published": "2025-03-13T11:20:00Z", "content": "උදලු පහර එල්ල කරමින් පුද්ගලයෙකු ඝාතනය කිරීම සම්බන්ධයෙන් අධිකරණය හමුවේ වැරදිකරු ලෙස සාධාරණ සැකයෙන් ඔබ්බට ඔප්පුවීම හේතුවෙන් පොළොන්නරුව පළාත් බද මහාධිකරණ විනිසුරු රුචිර වැලිවත්ත මහතා විසින් අදාළ විත්තිකරුට මරණ දඬුවම නියමකර තිබේ. \r\n  \r\nඋදලු තල පහරක් එල්ල කිරීමත් සමඟ බිම වැටුන පසුව මියයන තුරුම තම මිතුරාට උදලු පහර එල්ල කර මරා දැමීමේ සිද්ධියක් සම්බන්ධයෙන් අධිකරණය හමුවේ  අධිචෝදනා ලබා සිටි විත්තිකරුවෙකුට මෙලෙස මරණ දඬුවම නියමකර ඇත.  විත්තිකරුට මරණ දඬුවම නියම කරමින් මහාධිකරණ විනිසුරු රුචිර වැලිවත්ත මහතා ප‍්‍රකාශ කළේ විත්තිකරුට එරෙහිව පැමිණිල්ල විසින් නගා ඇති චෝදනා සාධාරණ සැකයෙන් ඔබ්බට ඔප්පු කිරීමට පැමිණිලි පාර්ශවය සමත්ව ඇති බවය. ඒ අනුව මිනීමැරීමේ වරදට විත්තිකරුට මරණ දඬුවම නියම කරන බවද කියාසිටි මහාධිකරණ විනිසුරුවරයා, විත්තිකරු මහනුවර පල්ලේකැලේ පිහිටි දුම්බර බන්ධනාගාරයට රැගෙන ගොස්  ජනාධිපතිවරයා නියම කරනු ලබන දිනයක හා වේලාවකදී යුෂ්මතාගේ බොටුවෙන් වැලලා ප‍්‍රාණය නිරුද්ධ වන තුරු එල්ලා තැබීමට තමා නියෝග කරන බවද පවසා ඇත. 2015 වසරේ නොවැම්බර් මස 01 දින හෝ ඊට ආසන්න දිනයක පොළොන්නරුව මහාධිකරණ බල ප‍්‍රදේශයට අයත් කවුඩුල්ලේදී, පී ජී රන්බංඩා යන අයට උදලු පහර එල්ල කර ඔහු මරා දැමූ බවට නීතිපතිවරයා විසින් ලංකා දන්ඩ නීිති සංග‍්‍රහයේ 296 වන වගන්තිය ප‍්‍රකාරව විත්තිකරුට එරෙහිව පොළොන්නරුව මහාධිකරණය  හමුවේ අධි චෝදනා ගොනු කර තිබිණි.  මෙසේ මරණ දඬුවම නියම වූයේ පොළොන්නරුව කවුඩුල්ල පදිංචි ගාමිණි රණවීර නැමැත්තෙකුටය. විත්තිකාර ගාමිණි රණවීර නැමැත්තා මරණකරුගේ බිරිඳ සමඟ ඇති කරගෙන තිබූ අනියම් ප්‍රේම සබඳතාවයක් මෙම ඝාතනයට පාදක වී ඇති බව අධිකරණ නඩු විභාගයේදී අනාවරණ වී තිබේ.", "source": "https://sinhala.adaderana.lk/"},
{"title": "පූකුඩු කන්නාගේ සහෝදරයෙක් අත්අඩංගුවට", "url": "https://sinhala.adaderana.lk/news/207640", "cover_image": "https://s3.amazonaws.com/adaderanasinhala/1741852326-arrested_L.jpg", "date_published": "2025-03-13T13:02:00Z", "content": "සංවිධානාත්මක අපරාධකරුවෙකු වන බාලචන්ද්‍රන් පුෂ්පරාජ් නොහොත් \"පූකුඩු කන්නා\" නැමැත්තාගේ සහෝදරයෙකු කටුනායක ජාත්‍යන්තර ගුවන්තොටුපොළේ දී අත්අඩංගුවට ගෙන තිබේ. අද (13) අලුයම ඉන්දියාවේ සිට ව්‍යාජ ගුවන් ගමන් බලපත්‍රයක් උපයෝගී කරගනිමින් මෙරටට පැමිණීමේදී ගුවන්තොටුපොළ අපරාධ පරීක්ෂණ දෙපාර්තමේන්තුවේ නිලධාරීන් විසින් සැකකරු අත්අඩංගුවට ගෙන ඇති බව සඳහන් වේ. බාලචන්ද්‍රන් ගජේන්ද්‍රන් නමැති 36 හැවිරිදි සැකකරු කොළඹ 10 ජම්පටාවීදිය ප්‍රදේශයේ පදිංචිකරුවෙකු බව පොලීසිය පැවසුවේය. සැකකරු මීගමුව මහෙස්ත්‍රාත් අධිකරණයට ඉදිරිපත් කිරීමට නියමිතය.", "source": "https://sinhala.adaderana.lk/"},
{"title": "මත්ද්‍රව්‍ය ප්‍රවාහනය කළ යුවළක් පොලීසියට කොටුවෙයි", "url": "https://sinhala.adaderana.lk/news/207641", "cover_image": "https://s3.amazonaws.com/adaderanasinhala/1741854509-ice_L.jpg", "date_published": "2025-03-13T13:45:00Z", "content": "සීදුව, ලියනගේමුල්ල ප්‍රදේශයේදී සීදුව පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත ඊයේ (12) රාත්‍රියේ සිදුකළ වැටලීමක දී අයිස් මත්ද්‍රව්‍ය තොගයක් සමඟ සැකකරුවෙකු හා සැකකාරියක් අත්අඩංගුවට ගෙන ඇත. සැකකරුවන් සතුව තිබී අයිස් මත්ද්‍රව්‍ය ග්‍රෑම් 568 මිලිග්‍රෑම් 220 ක් පොලිස් භාරයට ගෙන තිබේ. මෙම යුවළ යතුරු පැදියකින් මෙම අයිස් මත්ද්‍රව්‍ය ප්‍රවාහනය කරමින් සිටි බව පොලීසිය පවසයි. සැකකරු වයස අවුරුදු 31 හා සැකකාරිය වයස අවුරුදු 40 ක් වන වෑබඩ හා මිනුවන්ගොඩ ප්‍රදේශ වල පදිංචිකරුවන් වේ. සීදුව පොලිසිය වැඩිදුර විමර්ශන සිදු කරනු ලබයි. වැඩ බලන පොලිස්පතිවරයාගේ උපදෙස් මත දිවයින පුරා ක්‍රියාත්මක වන පරිදි අපරාධ හා මත්ද්‍රව්‍ය නිවාරණ මෙහෙයුම් ශ්‍රී ලංකා පොලීසිය විසින් සිදුකරනු ලබයි.", "source": "https://sinhala.adaderana.lk/"},
{"title": "නොසිතූ නිමේෂයක ජීවිතයට සමුදුන් සංදීප", "url": "https://sinhala.adaderana.lk/news/207637", "cover_image": "https://s3.amazonaws.com/adaderanasinhala/1741839868-Sandeepa_L.jpg", "date_published": "2025-03-13T09:48:00Z", "content": "අඟුණුකොළපැලැස්ස අබේසේකරගම මාර්ගයේ කීරියගොඩැල්ල මංසංධියේ අධිවේගී මාර්ගය ආසන්නයේ ඇති ගුවන් පාලම යට තිබී තරුණයෙකුගේ මළ සිරුරක් සොයාගෙන තිබේ. පොලීසිය සැකකරන්නේ, අදාළ තරුණයාව ඝාතනය කර පාලමෙන් බිමට දමන්නට ඇති බවය. එලෙස මියගොස් ඇත්තේ 23 හැවිරිදි අබේසිංහ විජේනායක සංදීප ලක්ෂාන් නැමති තරුණයෙකි. මෙම අභිරහස් මරණය පිළිබඳ වැඩිදුර විමර්ශන අඟුණුකොළපැලැස්ස පොලීසිය විසින් සිදුකරයි.", "source": "https://sinhala.adaderana.lk/"},
{"title": "ප්‍රාණ ඇපයට ගත් දුම්රිය මගීන් මුදාගනී", "url": "https://sinhala.adaderana.lk/news/207636", "cover_image": "https://s3.amazonaws.com/adaderanasinhala/1741837985-Pakistan-train-hijack_L.jpg", "date_published": "2025-03-13T09:01:00Z", "content": "පාකිස්ථානයේ සටන්කාමීන් පිරිසක් ප්‍රාණ ඇපයට ගත් දුම්රිය මගීන් 346 දෙනෙකු මුදාගෙන තිබේ. පෙරේදා දහවල් බලොචිස්තාන් ප්‍රාන්තයේදී අදාළ දුම්රිය පැහැර ගැනුණේ මගීන් 400 දෙනෙකුද සමඟින්ය. දුම්රිය බලොචිස්තාන් ප්‍රාන්තයේ ක්වෙටා සිට පෙෂාවර් බලා ධාවනය වෙමින් තිබුණි. පැහැරගැනීම සිදුකළ බලොචිස්තාන් බෙදුම්වාදීන් ප්‍රකාශකර තිබුනේ පැය 48ක් තුළ දේශපාලන සිරකරුවන් පිරිසක් නිදහස් නොකළහොත් මගීන් සමඟ දුම්රිය පුපුරුවා හරින බවය. කෙසේ වෙතත් පාකිස්ථාන ආරක්ෂක දියත් කළ මෙහෙයුමකින් අනතුරුව අදාළ දුම්රිය මගීන් පිරිස මුදාගැනීමට සමත්ව තිබේ. පාකිස්ථාන බලධාරීන් පවසන්නේ, දුම්රිය අත්පත් කරගත් සටන්කාමීන් 33 දෙනාම ඝාතනය කළ බවය. දෙපාර්ශ්වය අතර ඇතිවූ වෙඩි හුවමාරුවේදී ප්‍රාණ ඇපකරුවන් 27 දෙනෙකුද මියගොස් තිබුණි.", "source": "https://sinhala.adaderana.lk/"},
{"title": "තීරණය කියන්න එජාපයෙන් සජබයට දුන් කාලය", "url": "https://sinhala.adaderana.lk/news/207642", "cover_image": "https://s3.amazonaws.com/adaderanasinhala/1741858121-SJB--UNP-600.jpg", "date_published": "2025-03-13T14:04:00Z", "content": "කොළඹ මහා නගර සභාව සඳහා එක්සත් ජාතික පක්ෂය සමඟ එක්ව තරග කිරීමේ තීරණය ප්‍රකාශ කිරීමට සමගි ජන බලවේගයට මාර්තු 20 වනදා දක්වා කාලය ලබා දීමට එක්සත් ජාතික පක්ෂය තීරණය කර තිබේ. එක්සත් ජාතික පක්ෂයේ ජ්‍යෙෂ්ඨයන් අතර පැවති සාකච්ඡාවකදී එම තීරණය ගෙන ඇත. කොළඹ මහ නගර සභාවට අමතරව වෙනත් පළාත් පාලන ආයතන සඳහා එක්ව තරග කිරීමට සූදානම් නම් ඒ පිළිබඳ තීරණය ද මාර්තු 20 වනදාට පෙර ප්‍රකාශ කළ හැකි බවද දැනුම් දී තිබේ.", "source": "https://sinhala.adaderana.lk/"},
{"title": "සමාජයට බිය නොවී යුක්තිය ඉල්ලන වෛද්‍යවරිය", "url": "https://sinhala.adaderana.lk/news/207648", "cover_image": "https://s3.amazonaws.com/adaderanasinhala/1741867339-galnawa-sakakaru-hh--L.jpg", "date_published": "2025-03-13T17:13:00Z", "content": "අනුරාධපුර ශික්ෂණ රෝහලේ වෛද්‍යවරියක් දූෂණය කිරීමේ සිද්ධිය සම්බන්ධයෙන් පොලීසිය 'බී' වාර්තාවක් මගින් අධිකරණයට කරුණු දැනුම්දී තිබේ. ඒ අනුව සිද්ධියට මුහුණ දුන් වෛද්‍යවරිය පැමිණිල්ල මගින් පොලිසීයට පවසා ඇත්තේ, පසුගිය 10 වනදා සවස 3:30 දක්වා තමා රාජකාරි කළ බවත් රාජකාරි නිමවා නේවාසිකාගාරයට පැමිණ පසුව ත‍්‍රිරෝද රථයකින් රුවන්වැලිසෑයට ගොස් රුවන්වැලිසෑය වැඳපුදා ගෙන නැවත ත‍්‍රිරෝද රථයකින් සවස 6:30ට පමණ නේවාසිකාගාරයට පැමිණි බවත් ඇය වැඩිදුරටත් පවසා තිබේ. එසේ පැමිණ තම කාමරයට ඇතුළුවීමට දොර අරින අවස්ථාවේ  තමා පිටුපසින් කිසිවෙකු සිටින බව දැනී පිටුපස හැරී බලනවාත් සමඟම තම කාමරයට ඉදිරිපස කාමරයේ දොරට හේත්තු වී සිටි පුද්ගලයෙකු බෙල්ලට පිහියක් තබා අනෙක් අතින් කට වසා කෑගහන්න එපා දොර අරන්න කියා පැවසීමෙන් පසුව බිය වූ තමා කාමරයේ දොර විවෘත කළ පසුව තමා කාමරයට තල්ලූ කළ බවද ඇය සඳහන් කරයි. අනුරාධපුර ශික්ෂණ රෝහලේ වෛද්‍යවරිය සිය පැමිණිල්ල මගින් පොලිසියට ඒ බව පවසා ඇති බව අනුරාධපුර මූලස්ථාන පොලිසිය අනුරාධපුර ප‍්‍රධන මහේස්ත‍්‍රාත් නාලක සංජීව ජයසූරිය මහතාට දැනුම් දුන්නේය. සිද්ධියට සම්බන්ධ සැකකරු අඩි 5යි අඟල් 8ක් පමණ උස පුද්ගලයෙකු බවත් ඔහු කමිසයක් ඇඳ නොසිටි තලෙළු කෙට්ටු පුද්ගලයෙකු බවත් කොණ්ඩය කොටට කපා සිටි අයෙකු බවත්  අපිළිවෙලට සහ අපිරිසිදුව සිටි පුද්ගලයෙකු බවත් වයස අවුරුදු 30ත් 35ත් අතර පුද්ගලයෙකු බවත් වෛද්‍යවරිය පවසා තිබේ. වෛද්‍යවරිය පොලීසියට කළ පැමිණිල්ල සම්බන්ධයෙන් පොලීසිය අධිකරණයට ඉදිරිපත් කළ බී වාර්තාවෙන් තවදුරටත් දැනුම්දී තිබුණේ, දූෂණයට පෙර සැකකරු කාමරයේ දොර වසා විදුලි පහන් දල්වා අවට පරික්ෂා කර බලා පසුව නාන කාමරයේ පමණක් විදුලි පහන්  දල්වා තිබේ.  යනුවෙන් ද එම පුද්ගලයා ප‍්‍රකාශ කළ බවද වෛද්‍යවරිය ස්වකීය ප‍්‍රකාශයේදී පැවසූ බවද පොලීසිය අධිකරණයට දැනුම්දුනි. පසුව සැකකරු තමාව දූෂණය කර බැඳ දමා ඉන් පිටව ගිය බවත් තමා විසින්ම බැමි ලිහාගෙන අනුරාධපුර ශික්ෂණ රෝහලට ගොස් තමා සේවය කරන වාට්ටුවේ සිටි වෛද්‍යවරයාට මෙම සිද්ධිය දැනුම්දුන් බවත් පවසා තිබේ. එහිදී එම වෛද්‍යවරයාගේ දුරකථනයෙන් සිය පියාට සහ සමන්තුරේ රෝහලේ සේවය කරන වෛද්‍යවරයෙකු වන තම ළඟම මිතුරාට දැනුම්දී ඇත. මෙම අපරාධය සිදුකළ පුද්ගලයාව නැවත දුටුවහොත් හඳුනාගැනීමට හැකි බවද ඇය පොලීසිය හමුවේ පවසා තිබේ. පොලිසිය අධිකරණයට දැක්වූ මෙම කරුණු සැලකිල්ලට ගත් අනුරාධපුර ප‍්‍රධාන මහේස්ත‍්‍රාත් නාලක සංජීව ජයසූරිය මහතා, පොලිසියට නියෝග කළේ මෙම අපරාධය සම්බන්ධයෙන් සිදුකෙරෙන විමර්ශනවල ප‍්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙසය. සැකකාර හිටපු යුද හමුදා සෙබළා පැය 48ක කාලයක් රඳවා තබාගෙන ප්‍රශ්න කර යළි අධිකරණය හමුවට ඉදිරිපත් කරන ලෙස අනුරාධපුර ප්‍රධාන මහේස්ත්‍රාත් නාලක සංජීව ජයසූරිය මහතා මෙහිදී අනුරාධපුර මූලස්ථාන පොලිසියට නියෝග කළේය. මෙසේ රඳවාගෙන ප්‍රශ්න කෙරෙනුයේ මෙම අපරාධයේ ප්‍රධාන සැකකරු වන ගල්නෑව නව නගරය ප්‍රදේශයේ පදිංචි නිලන්ත මදුරංග රත්නායක නැමති 34 හැවිරිදි පුද්ගලයෙකි. සැකකරු මහේස්ත්‍රාත්වරයා හමුවට ඉදිරිපත් කළ අවස්ථාවේදී, තමාට පොලිසියෙන් අමානුෂික ලෙස පහරදුන් බව ඔහු මහේස්ත්‍රාත්වරයා දැන්වීය.", "source": "https://sinhala.adaderana.lk/"},
{"title": "බූස්සෙන් විශ්‍රාම ගිය SPව අක්මීමන දී ඝාතනය කෙරේ", "url": "https://sinhala.adaderana.lk/news/207649", "cover_image": "https://s3.amazonaws.com/adaderanasinhala/1741868731-shoot_L.jpg", "date_published": "2025-03-13T17:21:00Z", "content": "ගාල්ල අක්මීමන, තලගහ ප්‍රදේශයේදී බූස්ස බන්ධනාගාරයේ හිටපු නිලධාරියෙකු වෙඩි තබා ඝාතනය කර තිබේ. අද (13) පස්වරුවේ ඔහුගේ නිවසට පැමිණි නාඳුනන තුවක්කුකරුවකු මෙම වෙඩි තැබීම සිදුකර පලාගොස් ඇතිබව අක්මීමන පොලීසිය පවසයි. වෙඩි වැදීමෙන් හිටපු බන්ධනාගාර නිලධාරිවරයා එම ස්ථානයේදීම ජිවිතක්ෂයට පත්ව තිබේ. මෙලෙස ජීවිතක්ෂයට පත්ව ඇත්තේ 61 හැවිරිදි බූස්ස බන්ධනාගාරයේ, බන්ධනාගාර අධිකාරිවරයෙකු ලෙස සේවය කළ පුද්ගලයෙකු බව සඳහන් වේ. මෙම බන්ධනාගාර අධිකාරිවරයා පසුගිය වසරේ මාර්තු මාසයේ දී විශ්‍රාම ලබා ඇතිබව වාර්තා වේ. කෙසේවෙතත් කවුරුන් විසින් කුමන හේතුවක් මත මෙම ඝාතනය සිදුකළේ ද යන්න මේ වනතෙක් තොරතුරු වාර්තා වී නොමැත. අක්මීමන පොලීසිය මේ සම්බන්ධයෙන් වැඩිදුර විමර්හන සිදුකරයි.", "source": "https://sinhala.adaderana.lk/"},
{"title": "ජනපති සහ විශ්වවිද්‍යාල ආචාර්ය සමිති සම්මේලනය අතර හමුවක්", "url": "https://sinhala.adaderana.lk/news/207650", "cover_image": "https://s3.amazonaws.com/adaderanasinhala/1741871170-he_L.jpg", "date_published": "2025-03-13T18:21:00Z", "content": "ජනාධිපති අනුර කුමාර දිසානායක මහතා සහ විශ්වවිද්‍යාල ආචාර්ය සමිති සම්මේලනය (FUTA) අතර හමුවක් ජනාධිපති ලේකම් කාර්යාලයේදී අද (13) පෙරවරුවේ පවත්වා තිබේ.  විශ්වවිද්‍යාල ආචාර්යවරුන් මේ වන විට මුහුණ දී ඇති ගැටලු පිළිබඳව මෙහිදී ජනාධිපතිවරයා දැනුවත් කෙරුණු අතර ඒවාට ලබා දිය හැකි විසඳුම් පිළිබඳව ද සාකච්ඡා කර ඇත.  මේ වන විට ශ්‍රී ලංකාව ජාත්‍යන්තර මූල්‍ය අරමුදලේ වැඩසටහනට ඇතුළත්ව ඇති බැවින් එහි නිර්දේශ සහ පරාමිතීන්ට අනුව කටයුතු කිරීමට රජයට සිදුව ඇති බවද, ඒ අනුව වියදම් සීමාවන්ට යටත්ව ප්‍රමුඛතා හඳුනා ගනිමින් මෙවර අයවැය යෝජනා සකස් කර තිබෙන අතර, අධ්‍යාපනයට සහ සෞඛ්‍යට ප්‍රමුඛත්වය දී ඇති බවත්, මෙම අසීරු තත්ත්වය යටතේදී පවා රාජ්‍ය සේවයේ විශාලතම මූලික වැටුප් වැඩි වීම මෙවර අයවැයේදී සිදුකර ඇති බවත් මෙහිදී සඳහන් කළ බව ජනාධිපති මාධ්‍ය අංශය කළ නිවේදනයේ සඳහන් වේ. මෙහිදී අදහස් දැක්වූ ජනාධිපති අනුර කුමාර දිසානායක මහතා සඳහන් කළේ සියලු වෘත්තීකයන්ගේ ගැටලු පිළිබඳව රජයට මනා අවබෝධයක් ඇති බවත්, ඒ පිළිබඳ සංවේදීව කටයුතු කරමින් සියලුදෙනාගේ අයිතින් සුරක්ෂිත කිරීමට රජය කැප වී සිටින බවත්ය.  අග්‍රාමාත්‍ය සහ අධ්‍යාපන අමාත්‍ය ආචාර්ය හරිනි අමරසූරිය, නාගරික සංවර්ධන, ඉදිකිරීම් හා නිවාස අමාත්‍ය අනුර කරුණාතිලක යන මහත්ම මහත්මීන් සහ විශ්වවිද්‍යාල ආචාර්ය සමිති සම්මේලනයේ  සභාපති ආචාර්ය අනුරුද්ධ කරුණාරත්න, ලේකම් ජ්‍යෙෂ්ඨ කථිකාචාර්ය  චාරුදත්ත. බී. ඉලංගසිංහ යන මහත්වරු ඇතුළු විශ්වවිද්‍යාල ආචාර්ය සමිති සම්මේලනයේ නිලධාරීහු පිරිසක් මෙම අවස්ථාවට එක්ව සිටි බව සඳහන් වේ.", "source": "https://sinhala.adaderana.lk/"},
{"title": "ඝාතනයකට සම්බන්ධ සැකකාරියක් කටුනායක දී අත්අඩංගුවට", "url": "https://sinhala.adaderana.lk/news/207651", "cover_image": "https://s3.amazonaws.com/adaderanasinhala/1741874950-arrested_L.jpg", "date_published": "2025-03-13T19:31:00Z", "content": "සීදුව, වෑත්තෑව ප්‍රදේශයේ පිහිටි විහාරස්ථානයක හිමිනමක් ගෙල සිරකර ඝාතනය කිරීම හා දේපළ සොරකම් කිරීමේ අපරාධයක් සම්බන්ධ සැකකාරියක් අත්අඩංගුවට ගෙන තිබේ.  2022.09.14 වන දින මෙම අපරාධය සිදුව ඇති අතර ඒ සම්බන්ධයෙන් සීදුව පොලිස් ස්ථානය මඟින්  ආරම්භ කර තිබු විමර්ශනවලට අනුව මෙම සැකකාරය අත්අඩංගුවට ගත් බව පොලීසිය පවසයි. ඝාතනය සම්බන්ධයෙන් සිදුකළ විමර්ශන වලදී හෙළි වී ඇත්තේ එම විහාරස්ථානයේම වැඩවාසය කළ හිමිනමක් විසින් මෙම ඝාතනය සිදුකර ඇති බවත් එම හිමිනම සමඟ සම්බන්ධකම් පැවැත්වූ විදේශගතව සිටින කාන්තාවක් මෙම ඝාතනය සිදුකිරීම සඳහා කුමන්ත්‍රණය කර ඇති බවටත්ය. වැඩිදුර විමර්ශනයෙන් පසුව පොලීසිය විසින්  මෙම සැකකාරිය සම්බන්ධයෙන් අධිකරණය වෙත කරුණු වාර්තා කර සැකකාරියට එරෙහිව ගුවන් ගමන් තහනමක් ලබා ගෙන තිබිණි. ඒ අනුව, මෙම සැකකාරිය ඊයේ (12) අළුයම ඩුබායි රාජ්‍යයේ සිට මෙරටට පැමිණීමේදී ගුවන්තොටුපොළ ආගමන විගමන නිලධාරීන් විසින් ගුවන්තොටුපොළ පොලිස් ස්ථානයට භාරදීමෙන් පසු අත්අඩංගුවට ගෙන ඇත. අත්අඩංගුවට ගත් සැකකාරිය වයස අවුරුදු 24 ක් වන මිනුවන්ගොඩ ප්‍රදේශයේ පදිංචිකාරියෙකි. සීදුව පොලිස් ස්ථානය මඟින් වැඩිදුර විමර්ශන සිදුකරනු ලබයි. සැකකාරිය අද (13)  මීගමුව මහේස්ත්‍රාත් අධිකරණයට ඉදිරිපත් කර තිබේ.", "source": "https://sinhala.adaderana.lk/"},
{"title": "රනිල්ගෙන් තැනක් නොලද ලක්ෂ්මන් විජේමාන්න සබජ සරණ යයි", "url": "https://sinhala.adaderana.lk/news/207652", "cover_image": null, "date_published": "2025-03-13T19:55:00Z", "content": "කළුතර දිස්ත්‍රික් හිටපු පාර්ලිමේන්තු මන්ත්‍රී ලක්ෂ්මන් විජේමාන්න මහතා එක්සත් ජාතික පක්ෂයෙන් ඉවත් වී තිබේ. ඒ අනුව ඔහු සමගි ජන බලවේගය සමග එක්වූ බව පවසයි.", "source": "https://sinhala.adaderana.lk/"},
{"title": "මැදින් පුන් පොහෝ දිනයේ ශ්‍රී පාදය වන්දනා කිරීමට බැතිමතුන් විශාල පිරිසක්", "url": "https://www.itnnews.lk/2025/03/13/671673/", "cover_image": "https://www.itnnews.lk/wp-content/uploads/2025/03/siripade-860x615.jpg", "date_published": "2025-03-13T04:17:25Z", "content": "මැදින් පුන් පොහෝ දින ශ්‍රීපාදය වන්දනා කිරීම සඳහා විශාල වන්දනාකරුවන් පිරිසක් පැමිණීමත්  සමග නල්ලතන්නිය ශ්‍රී පාද මාර්ගයේ දැඩි වාහන තදබදයක් පවතින බව වාර්තා වනවා. මේ පිලිබඳව වැඩි දුරටත් අදහස් දැක්වු  නල්ලතන්නිය පොලිස් ස්ථානාධිපතිවරයා පවසන්නේ ශ්‍රී පාද වන්දනා සමය තුලදී සැම වර්ෂයකම මැදින් පුන් පොහොයට ශ්‍රී පාදය වන්දනා කිරීමට වැඩි වශයෙන් වන්දනා කරුවන් පැමිණීම සිදු වන බවයි. ඊයේ රාත්‍රියේ සිටම විවිධ ප්‍රදේශවල සිට වන්දනාකරුවන් රැගෙන එන රථ වාහන හේතුවෙන් නල්ලතන්නිය රථ ගාල් පිරි පවතින බවත්, තවත් රථ වාහන නල්ලතන්නිය මස්කෙළිය මාර්ගයේ නතර කර තැබීමට පියවර ගත් බවත් ඔහු වැඩිදුරටත් ප්‍රකාශ කළා. සියළුම වන්දනාකරුවන්ගේ ආරක්ෂාව සඳහා හැටන් කොට්ඨාශ බාර පොලිස් අධිකාරී ප්‍රදිප් වීරසේකර මහතාගේ උපදෙස් මත වීශේෂ ආරක්ෂක සැලැස්මක් ක්‍රියාත්මක කිරීමට පියවර ගෙන තිබෙනවා. ඒ සඳහා නිල ඇඳුමින් හා සිවිල් ඇදුමින් නිලධාරින් පිරිසක් යොදවා ඇති බවයි පොලීසිය පවසන්නේ. ලංකාවේ විවිධ ප්‍රදේශවල සිට ශ්‍රී පාදය වන්දනා කිරිම සඳහා දුම්රියෙන්  හැටන් දුම්රිය ස්ථානයට පැමිනෙන වන්දනාකරුවන්ගේ හා ශ්‍රී පාදය වන්දනා කර නල්ලතන්නියේ සිට හැටන් දුම්රිය ස්ථානය වෙත එන වන්දනාකරුවන්ගේ ගමන් පහසුව සඳහා  වීශේෂ බස් රථ සේවාවන් යෙදවීමටයි පියවර ගෙන ඇත්තේ.", "source": "https://www.itnnews.lk/"},
{"title": "“බුද්ධ රශ්මි වෙසක් කලාපය” මෙවරත්", "url": "https://www.itnnews.lk/2025/03/13/671754/", "cover_image": "https://www.itnnews.lk/wp-content/uploads/2025/03/3-4-860x615.jpg", "date_published": "2025-03-13T09:25:06Z", "content": "කොළඹ හුණුපිටිය ගංගාරාම විහාරය හා අග්‍රාමාත්‍ය කාර්යාලය එක්ව සංවිධානය කරනු ලබන “බුද්ධ රශ්මි වෙසක් කලාපය” පිළිබඳව සාකච්ඡාවක් අග්‍රාමාත්‍ය ලේකම් ප්‍රදීප් සපුතන්ත්‍රී මහතාගේ ප්‍රධානත්වයෙන් ඊයේ (12) දින අග්‍රාමාත්‍ය කාර්යාලයේදී පැවැත් වී තිබෙනවා. “බුද්ධ රශ්මි වෙසක් කලාපය 2025” මැයි 13 වන දින සිට පැවැත්වීමට නියමිත අතර හුණුපිටිය ගංගාරාම විහාරය, අරලියගහ මන්දිර පරිශ්‍රය,පෙරහැර මාවත හා බේරේ වැව ආශ්‍රිතව වෙසක් කලාපය පැවැත්වීමට නියමිතයි. මෙහිදී ත්‍රිවිධ හමුදාව, පාසල් දරුවන් , විශ්ව විද්‍යාල සිසුන්,රාජ්‍ය ආයතන හා බන්ධනාගාර රැඳවියන් විසින් වෙසක් සැරසිලි, වෙසක් තොරණ හා කූඩු ප්‍රදර්ශන පවත්වනවා. මීට සමගාමීව රජයේ පාසල්වල සහ රාජ්‍ය ආයතනවල විශේෂ ආගමික වැඩසටහන් ක්‍රියාත්මක කිරීමටද අවධානය යොමු වුණා. මෙම අවස්ථාවට ගංගාරාම විහාරාධිකාරී ආචාර්ය කිරින්දේ අස්සජි ස්වාමීන්වහන්සේ සහ ආචාර්ය පල්ලේගම රතනසාර ස්වාමීන්වහන්සේ වැඩම කර සිටියා. මෙම සාකච්ඡාවට ආරක්ෂක ලේකම් එච්.එස්.එස් තුයියකොත්තා,බුද්ධ ශාසන, ආගමික හා සංස්කෘතික කටයුතු අමාත්‍යංශ ලේකම් ඩබ්.පී සේනාධීර, යුධ හමුදාපති ලුතිනන් ජෙනරාල් ලසන්ත රොද්‍රිගෝ මහත්වරුන් ඇතුලු ආරක්ෂක අංශ ප්‍රධානීන් සහ රාජ්‍ය ආයතන රැසක නිලධාරීන් සහභාගී වුණා.", "source": "https://www.itnnews.lk/"}
]