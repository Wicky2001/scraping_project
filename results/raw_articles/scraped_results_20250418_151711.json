[
{"id": "1b591f23-1c3a-11f0-af25-9e2eb13e1f7d", "title": "සිරි දළදා වන්දනාව සමාරම්භක අවස්ථාවට රාජ්‍ය තාන්ත්‍රිකයින් දුම්රියෙන් මහනුවරට", "url": "https://sinhala.adaderana.lk/news/208943", "cover_image": "https://s3.amazonaws.com/adaderanasinhala/1744956476-kandy--L.jpg", "date_published": "2025-04-18T11:15:00Z", "content": "වසර 16කට පසු පැවැත්වෙන “සිරි දළදා වන්දනාව”අද (18) සිට ආරම්භ වන අතර එහි සමාරම්භක අවස්ථාවට ජනාධිපති අනුර කුමාර දිසානායක මහතා සමග රටවල් රැසක තානාපතිවරුන්, මහ කොමසාරිස්වරුන් ඇතුළු රාජ්‍ය තාන්ත්‍රිකයන් රැසක් එක්වීමට නියමිතය. වියට්නාමය, බංග්ලාදේශය, ඉන්දුනීසියාව, නේපාලය, නෙදර්ලන්තය, ඉන්දියාව, මියන්මාරය, පලස්තීනය, ප්‍රංශය, නවසීලන්තය, කියුබාව, ඊජිප්තුව, ජපානය, බ්‍රිතාන්‍යය, තායිලන්තය, කැනඩාව, කොරියාව යන රටවල් නියෝජනය කරමින් එක්වන මෙම කණ්ඩායම අද පෙරවරු 7ට පමණ කොළඹ කොටුව දුම්රිය ස්ථානයේ සිට මහනුවර දක්වා ධාවනය වූ දුම්රියේ විශේෂ නැරඹුම් මැදිරියකින් මහනුවර බලා ගමන් ආරම්භ කරනු ලැබීය. ශ්‍රී ලංකාව නැවත ආර්ථික වශයෙන් නැගී සිටිමින් පවතින බවත්, මෙතෙක් රට වෙළාගෙන තිබු සියලු බාධාවන් ඉවත්වී රට තුළ සහජීවනය ගොඩනැගී ඇති බවටත් වන පණිවුඩය මිත්‍ර රටවල් වෙත ලබාදීම සහ එකී ගමනට එම සියලුදෙනාගේ සහාය ලබාගැනීමේ අපේක්ෂාවෙන් මෙම අවස්ථාව සංවිධානය කෙරුණු බව ජනාධිපති මාධ්‍ය අංශය පවසයි. මහනුවරට ළඟාවූ පිරිස පළමුව මහවැලි රීච් හෝටලය වෙත පැමිණි අතර එහිදී ඔවුන් වෙනුවෙන් දේශීය චරිත්‍රානුකූලව විශේෂ සිංහල - දෙමළ අලුත් අවුරුදු සංග්‍රහයක් සූදානම් කර තිබුණි. එහිදී මෙම කණ්ඩායම සමග තවත් රාජ්‍ය තාන්ත්‍රිකයන් පිරිසක් එක්වීමට නියමිත අතර 44 දෙනෙකුගෙන් යුත් මෙම කණ්ඩායම “සිරි දළදා වන්දනාව” සමාරම්භක අවස්ථාවට එක් වීම සඳහා දළදා මාලිගාව වෙත පැමිණීමට නියමිතය. පසුව එම දුම්රියෙන් නැවත මෙම කණ්ඩායම කොළඹ බලා පිටත්වනු ඇත. ජනාධිපතිවරයාගේ ඉල්ලීම මත මල්වතු, අස්ගිරි මහානා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාලිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව අද සිට අප්‍රේල් 27 වනදා දක්වා දින 10ක් පුරා පැවැත්වීමට නියමිතය. ආරම්භක දිනය වන අද (18) දින ප.ව 3:00 සිට ප.ව 5:00 දක්වා  සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සලසා දී තිබෙන අතර හෙට (19) සිට දිනපතා දහවල් 12:00 සිට ප.ව 5:00 දක්වා එම අවස්ථාව උදා වෙයි.", "source": "https://sinhala.adaderana.lk/"},
{"id": "63fac384-1c3a-11f0-b568-9e2eb13e1f7d", "title": "පාකිස්තානයේ පෝලියෝ ගැන රතු එළියක්", "url": "https://sinhala.adaderana.lk/sports/208887/%E0%B6%B4%E0%B7%8F%E0%B6%9A%E0%B7%92%E0%B7%83%E0%B7%8A%E0%B6%AD%E0%B7%8F%E0%B6%B1%E0%B6%BA%E0%B7%9A-%E0%B6%B4%E0%B7%9D%E0%B6%BD%E0%B7%92%E0%B6%BA%E0%B7%9D-%E0%B6%9C%E0%B7%90%E0%B6%B1-%E0%B6%BB%E0%B6%AD%E0%B7%94-%E0%B6%91%E0%B7%85%E0%B7%92%E0%B6%BA%E0%B6%9A%E0%B7%8A", "cover_image": null, "date_published": "2025-04-16T15:16:00Z", "content": "පෝලියෝ රෝගය හේතුවෙන් පාකිස්තානයට පනවා තිබූ සංචාරක සීමා තවත් මාස 3කින් දීර්ඝ කිරීමට ලෝක සෞඛ්‍ය සංවිධානය තීරණය කර ඇති බව විදෙස් වාර්තා පවසයි. ලෝක සෞඛ්‍ය සංවිධානයට අනුව, මෙම කමිටුව පෝලියෝ ගෝලීය ව්‍යාප්තිය, පාකිස්තානයේ තත්ත්වය සහ වෛරසය පැතිරීම පාලනය කිරීමට රජය ගෙන ඇති උත්සාහයන් සමාලෝචනය කර තිබේ. ගෝලීය වශයෙන් සිදු කෙරෙන පෝලියෝ තුරන් කිරීමේ ප්‍රයත්නයන්ට පාකිස්තානය සහ ඇෆ්ගනිස්තානය දිගින් දිගටම තර්ජනයක් වී ඇති බවද වාර්තා වෙයි. අවදානමට ලක්විය හැකි කලාපවල ඵලදායී එන්නත්කරණ වැඩසටහන් සහතික කරන ලෙස ලෝක සෞඛ්‍ය සංවිධානය පාකිස්තානයෙන් ඉල්ලා ඇති අතර පාකිස්තානය සහ ඇෆ්ගනිස්ථානය අතර දේශසීමා සම්ප්‍රේෂණය අඛණ්ඩව පවතින බවද පෙන්වාදී ඇත.", "source": "https://sinhala.adaderana.lk/"},
{"id": "63ffdffd-1c3a-11f0-807d-9e2eb13e1f7d", "title": "ඉන්දියාවේ iPhone නිෂ්පාදන මෙහෙයුම් ඉහළට", "url": "https://sinhala.adaderana.lk/sports/208890/%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80%E0%B7%9A-iPhone-%E0%B6%B1%E0%B7%92%E0%B7%82%E0%B7%8A%E0%B6%B4%E0%B7%8F%E0%B6%AF%E0%B6%B1-%E0%B6%B8%E0%B7%99%E0%B7%84%E0%B7%99%E0%B6%BA%E0%B7%94%E0%B6%B8%E0%B7%8A-%E0%B6%89%E0%B7%84%E0%B7%85%E0%B6%A7", "cover_image": "https://s3.amazonaws.com/adaderanasinhala/1744801186-i-phones-L.jpg", "date_published": "2025-04-16T16:29:00Z", "content": "ඇපල් සමාගම විසින් ඉකුත් මාර්තු මාසයෙන් අවසන් වූ මාස 12 තුළදී අමෙරිකානු ඩොලර් බිලියන 22ක් වටිනා iPhones ඉන්දියාවේදී එකලස් කර ඇතැයි විදෙස් මාධ්‍ය වාර්තා කරයි. චීනයෙන් බැහැරව iPhones වෙළෙඳපොළ සලකුණක් වන ඉන්දියාව තුළ එම නිෂ්පාදන පෙර වසරට වඩා සියයට 60කින් පමණ ඉහළ ගොස් ඇති බවද සඳහන් ය. විදෙස් මාධ්‍ය වාර්තා කරන පරිදි iPhone නිෂ්පාදනය චීනයෙන් ඉන්දියාවට යොමුවීම වේගවත් කර තිබේ. ඉන්දියාවේ නිෂ්පාදිත iPhone වලින් වැඩි ප්‍රමාණයක්  Foxconn Technology Group හි කර්මාන්තශාලාවේ එකලස් කර ඇත.", "source": "https://sinhala.adaderana.lk/"},
{"id": "641534f4-1c3a-11f0-8a55-9e2eb13e1f7d", "title": "රුසියාවෙන් ඉන්දියාවට ආරාධනයක්", "url": "https://sinhala.adaderana.lk/news/208946", "cover_image": "https://s3.amazonaws.com/adaderanasinhala/1744962623-russia-L.jpg", "date_published": "2025-04-18T13:20:00Z", "content": "මැයි 09 වනදාට යෙදී තිබෙන රුසියාවේ විරුදින රාජ්‍ය උත්සවය සඳහා ඉන්දීය අග්‍රාමාත්‍ය නරේන්ද්‍ර මෝදි වෙත නිල ආරාධනයක් සිදුකර ඇතැයි ඉන්දියාව තහවුරු කරයි. ඉන්දීය විදේශ අමාත්‍යංශයේ මාධ්‍ය ප්‍රකාශකවරයා පවසා ඇත්තේ රුසියානු ජනාධිපති ව්ලැදිමීර් පුටින් විසින් ඉන්දීය අග්‍රාමාත්‍යවරයා වෙත එම නිල ආරාධනය සිදුකර ඇති බවය. එහෙත් අග්‍රාමාත්‍යවරයා එම උත්සවය සඳහා සහභාගී වන්නේ ද යන්න ඉන්දියාව මෙතෙක් තහවුරු කර නොමැත. ඉන්දීය විදේශ අමාත්‍යංශයේ මාධ්‍ය ප්‍රකාශකවරයා වැඩිදුරටත් පෙන්වා දෙන්නේ ඉන්දීය අග්‍රාමාත්‍යවරයාගේ සංචාරය සම්බන්ධයෙන් ඉදිරියේදී දැනුම් දෙන බවය. කෙසේවෙතත් මේ සඳහා ඉන්දීය ආරක්ෂක අමාත්‍ය රාජ්නාත් සිං ඉන්දියාව නියෝජනය කරනු ඇතැයි වාර්තා වෙයි.", "source": "https://sinhala.adaderana.lk/"},
{"id": "6424cca0-1c3a-11f0-88c7-9e2eb13e1f7d", "title": "ජර්මානු වෛද්‍යවරයෙකුගෙන් අභිරහස් ඝාතන රැල්ලක්", "url": "https://sinhala.adaderana.lk/sports/208898/%E0%B6%A2%E0%B6%BB%E0%B7%8A%E0%B6%B8%E0%B7%8F%E0%B6%B1%E0%B7%94-%E0%B7%80%E0%B7%9B%E0%B6%AF%E0%B7%8A%E2%80%8D%E0%B6%BA%E0%B7%80%E0%B6%BB%E0%B6%BA%E0%B7%99%E0%B6%9A%E0%B7%94%E0%B6%9C%E0%B7%99%E0%B6%B1%E0%B7%8A-%E0%B6%85%E0%B6%B7%E0%B7%92%E0%B6%BB%E0%B7%84%E0%B7%83%E0%B7%8A-%E0%B6%9D%E0%B7%8F%E0%B6%AD%E0%B6%B1-%E0%B6%BB%E0%B7%90%E0%B6%BD%E0%B7%8A%E0%B6%BD%E0%B6%9A%E0%B7%8A", "cover_image": "https://s3.amazonaws.com/adaderanasinhala/1744815468-JERMAN-DOCTOR-l.jpg", "date_published": "2025-04-16T20:21:00Z", "content": "ඖෂධ රැසක් මිශ්‍ර කර රෝගීන් 15 දෙනෙකු ඝාතනය කිරීමක් සම්බන්ධයෙන් ජර්මානු සහන සත්කාර (palliative care doctor) වෛද්‍යවරයෙකුට චෝදනා එල්ල වී තිබේ. අදාළ වෛද්‍යවරයා 2024 වසරේ දී අගෝස්තු මාසයේ දී අත්අඩංගුවට පත්ව ඇති අතර, ඔහු සම්බන්ධයෙන් සිදුකරනු ලබන විමර්ශනවලදී මෙම කරුණු අනාවරණය වී ඇත. අදාළ වෛද්‍යවරයාට එරෙහිව මේ වනවිට බර්ලිනයේ අධිකරණයක නඩු පවරා තිබේ. අගතියට පත් පාර්ශ්ව චෝදනා කරන්නේ සැකකාර 40 හැවිරිදි වෛද්‍යවරයා සාක්ෂි වසන්කිරීම සඳහා වින්දිතයින් කිහිප දෙනෙකුගේ නිවෙස්වලට ගිනිතැබීම් පවා සිදුකර ඇති බවයි. සහන සත්කාර වෛද්‍යවරයෙකු ලෙස හඳුන්වන්නේ බරපතළ රෝගාබාධවලින් පෙළෙන පුද්ගලයින්ගේ දුක් වේදනා වැළැක්වීම සහ සහනය ලබාදෙන වෛද්‍යවරයෙකු ලෙසය. මෙම සැකකාර වෛද්‍යවරයා රෝගීන්ගේ අනුදැනුමකින් හෝ කැමැත්තකින් තොරව අදාළ ඖෂධ ශරීරගතකර ඇති බව මූලික විමර්ශයේදී අනාවරණය වී තිබේ. 2021 සැප්තැම්බර් සිට 2024 ජූලි දක්වා කාලය තුළ ඖෂධ මිශ්‍රකර සෑදූ මෙම මාරාන්තික ඖෂධයෙන් ඝාතනය කරනු ලැබූ පුද්ගලයන් 15 දෙනාගෙන් 12 දෙනෙකුම කාන්තාවන් බවට අනාවරණය වී ඇත. ඝාතනයට ලක්වූවන් වයස අවුරුදු 25 සිට 94 දක්වා වූ වයස්වල පසුවූවන් වන අතර, ඔවුන්ට අදාළ මාරාන්තික ඖෂධය ශරීර ගතකර මිනිත්තු කිහිපයක් ඇතුළත මරණයට පත්ව ඇති බව සඳහන්. සැකකාර වෛද්‍යවරයා ජර්මනියේ ප්‍රාන්ත කිහිපයකම සේවයකර ඇති අතර, ඒ හේතුවෙන් නඩු පවරන්නන් පවසා ඇත්තේ ඔහු විසින් ඝාතනයකර ඇති සංඛ්‍යාව තවත් ඉහළ යාහැකි බවයි. අදාළ වෛද්‍යවරයාට 2024 ජූලි මාසයේ එක් දිනක් තුළ රෝගීන් දෙදෙනෙකු ඝාතනය කිරීම සම්බන්ධයෙන් ද චෝදනා එල්ල වී ඇත. මධ්‍යම බර්ලිනයේ එම ද්විත්ව ඝාතන සිදුව ඇති අතර, එහිදී 75 හැවිරිදි පුද්ගලයෙකු සහ 76 හැවිරිදි කාන්තාවක් පැය කිහිපයක් ඇතුළත මියගොස් තිබේ. 2024 අගෝස්තු මාසයේදී මෙම සැකකාර වෛද්‍යවරයා අත්අඩංගුවට ගන්නා විට පුද්ගලයින් හතර දෙනෙකු ඝාතනය කළ බවට චෝදනා එල්ල වී තිබී ඇත.", "source": "https://sinhala.adaderana.lk/"},
{"id": "643b7c5c-1c3a-11f0-81c4-9e2eb13e1f7d", "title": "අමෙරිකාවේ උප ජනාධිපති ඉන්දියාවට", "url": "https://sinhala.adaderana.lk/sports/208920/%E0%B6%85%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F%E0%B7%80%E0%B7%9A-%E0%B6%8B%E0%B6%B4-%E0%B6%A2%E0%B6%B1%E0%B7%8F%E0%B6%B0%E0%B7%92%E0%B6%B4%E0%B6%AD%E0%B7%92-%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80%E0%B6%A7", "cover_image": "https://s3.amazonaws.com/adaderanasinhala/1744888070-india-L.jpg", "date_published": "2025-04-17T16:37:00Z", "content": "අමෙරිකාවේ උප ජනාධිපති ජේ.ඩී වෑන්ස් සංචාරයක් සඳහා ඉන්දියාවට පැමිණීමට නියමිතය. එම සංචාරය සඳහා ඔහුගේ පවුලේ සාමාජිකයින් ද එකතුවෙන බව විදෙස් මාධ්‍ය වාර්තා කරයි.  ජේ.ඩී වෑන්ස් සිය ඉන්දීය සංචාරයේදී ඉන්දීය අග්‍රාමාත්‍ය නරේන්ද්‍ර මෝදි හමුවනු ඇති. ඉන්දියාවට පැමිණීමට පෙර ඔහු ඉතාලියේ සංචාරයක නිරත වෙයි.", "source": "https://sinhala.adaderana.lk/"},
{"id": "644decb9-1c3a-11f0-ad5f-9e2eb13e1f7d", "title": "පාකිස්තානුවන් රට හැරයාම ඉහළට", "url": "https://sinhala.adaderana.lk/sports/208938/%E0%B6%B4%E0%B6%9A%E0%B7%92%E0%B7%83%E0%B7%8A%E0%B6%AD%E0%B7%8F%E0%B6%B1%E0%B7%94%E0%B7%80%E0%B6%B1%E0%B7%8A-%E0%B6%BB%E0%B6%A7-%E0%B7%84%E0%B7%90%E0%B6%BB-%E0%B6%BA%E0%B7%8F%E0%B6%B8-%E0%B6%89%E0%B7%84%E0%B7%85%E0%B6%A7", "cover_image": "https://s3.amazonaws.com/adaderanasinhala/1744948267-pakistan-L.jpg", "date_published": "2025-04-18T08:58:00Z", "content": "රට තුළ පවතින දැඩි ආර්ථික අර්බුද හමුවේ පාකිස්තානුවන් රට අතහැර යෑම ඉහළ ගොස් ඇතැයි විදෙස් මාධ්‍ය පවසයි. ඔවුන් එලෙස රට අතහැර යන ප්‍රධාන හේතුව වන්නේ විදේශ රැකියා බවත් විදෙස් මාධ්‍ය වාර්තා කරයි. පාකිස්තානය නිකුත් කරන ලද සංඛ්‍යා ලේඛනවලට අනුව 2025 පළමු කාර්තුවේදී පාකිස්තානුවන් 172,000 කට වැඩි පිරිසක් විදේශ රැකියා අපේක්ෂාවෙන් රට හැර ගොස් තිබේ. සෞදි අරාබිය පාකිස්තාන කම්කරුවන් සඳහා ප්‍රමුඛ ගමනාන්තයක් වී ඇති අතර එරටට ගොස් සිටින පාකිස්තානයේ රැකියා අපේක්ෂකයින් සංඛ්‍යාව 121,190 ක් බවද පැවසෙයි. පළමු කාර්තුව තුළ පාකිස්තානුවන් 8,331 දෙනෙකු ඕමානයටත්, එක්සත් අරාබි එමීර් රාජ්‍යයට තවත් 6,891 දෙනෙකුත් රැකියා සඳහා පිටත්ව ගොස් ඇති බවද විදෙස් මාධ්‍ය වාර්තා කරයි. කටාර් රාජ්‍යය ද ප්‍රියතම විකල්පයක් ලෙස හඳුනාගෙන ඇති පාකිස්තානුවන් 12,989ක් එහි රැකියා සඳහා ගොස් ඇත. ඊට අමතරව එක්සත් රාජධානිය, තුර්කිය, බහරේනය, ග්‍රීසිය, මැලේසියාව, චීනය, අසර්බයිජානය, ජර්මනිය, එක්සත් ජනපදය, ඉතාලිය සහ ජපානය වෙත ද පාකිස්තානුවන් රැකිසා සඳහා ගොස් තිබේ.", "source": "https://sinhala.adaderana.lk/"},
{"id": "6460be69-1c3a-11f0-aaa8-9e2eb13e1f7d", "title": "අමෙරිකාවේ බදුවලට එරෙහි රටවල් එකතු වෙයිද ?", "url": "https://sinhala.adaderana.lk/sports/208888/%E0%B6%85%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F%E0%B7%80%E0%B7%9A-%E0%B6%B6%E0%B6%AF%E0%B7%94%E0%B7%80%E0%B6%BD%E0%B6%A7-%E0%B6%91%E0%B6%BB%E0%B7%99%E0%B7%84%E0%B7%92-%E0%B6%BB%E0%B6%A7%E0%B7%80%E0%B6%BD%E0%B7%8A-%E0%B6%91%E0%B6%9A%E0%B6%AD%E0%B7%94-%E0%B7%80%E0%B7%99%E0%B6%BA%E0%B7%92%E0%B6%AF-", "cover_image": "https://s3.amazonaws.com/adaderanasinhala/1744797222-china-L.jpg", "date_published": "2025-04-16T15:23:00Z", "content": "අමෙරිකාවෙන් එල්ලවී ඇති ඉහළ බදු සහ ආර්ථික පීඩනය හමුවේ චීනය අමෙරිකාවට විරුද්ධව නැගී සිටීම සඳහා පාර්ශ්ව රැස් කරමින් සිටින බව විදෙස් මාධ්‍ය කියයි. අමෙරිකාවේ නව බදු ප්‍රතිපත්තියට විරුද්ධවීමේ යෝජනාවක් චීනය මීට පෙර ඔස්ට්‍රේලියාවට ද ඉදිරිපත් කර තිබූ අතර ඔස්ට්‍රේලියාව එය ප්‍රතික්ෂේප කර තිබුණි. ඒ අනුව චීනය මෙවර වියට්නාමයට එම යෝජනාව සිදුකර තිබේ. විදෙස් මාධ්‍ය වාර්තා අනුව චීනය විසින් ගෝලීය නිදහස් වෙළෙඳ පද්ධතියක් පවත්වා ගැනීම සඳහා අමෙරිකාවෙන් එල්ල වන ඒකපාර්ශ්වික පීඩනයට විරුද්ධ වන ලෙස වියට්නාමයෙන් ඉල්ලා තිබේ. මෙම ඉල්ලීම සිදුකර ඇත්තේ චීන ජනාධිපතිවරයා අග්නිදිග ආසියානු රටවල් කිහිපයක සිදු කළ සංචාරයකදී බව පැවසෙයි. එහිදී ඔහු මැලේසියාව සහ කාම්බෝජයට ද පැමිණීමට නියමිත බව වාර්තා වෙයි.", "source": "https://sinhala.adaderana.lk/"},
{"id": "646521c4-1c3a-11f0-a516-9e2eb13e1f7d", "title": "අමෙරිකාවේ විශ්වවිද්‍යාලයක වෙඩිතැබීමක්", "url": "https://sinhala.adaderana.lk/sports/208939/%E0%B6%85%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F%E0%B7%80%E0%B7%9A-%E0%B7%80%E0%B7%92%E0%B7%81%E0%B7%8A%E0%B7%80%E0%B7%80%E0%B7%92%E0%B6%AF%E0%B7%8A%E2%80%8D%E0%B6%BA%E0%B7%8F%E0%B6%BD%E0%B6%BA%E0%B6%9A-%E0%B7%80%E0%B7%99%E0%B6%A9%E0%B7%92%E0%B6%AD%E0%B7%90%E0%B6%B6%E0%B7%93%E0%B6%B8%E0%B6%9A%E0%B7%8A", "cover_image": "https://s3.amazonaws.com/adaderanasinhala/1744948098-amarica-shoting-l.jpg", "date_published": "2025-04-18T09:00:00Z", "content": "අමෙරිකාවේ ෆ්ලෝරිඩා ප්‍රාන්ත විශ්වවිද්‍යලයේ එරට වේලාවෙන් ඊයේ (17) දහවල් සිදු වූ වෙඩිතැබිමකින් පුද්ගලයින් දෙදෙනෙකු මියගොස් තවත් පුද්ගලයින් හයදෙනෙකු තුවාල ලබා තිබේ. විදෙස් මාධ්‍යය සඳහන් කළේ, වෙඩික්කරුද පොලිස් වෙඩිපහරකින් තුවාල ලබා රෝහල් ගතකර ඇති බවයි. වෙඩිතැබීම සඳහා යෝදාගත් ගිනිඅවියද පොලීසිය විසින් සොයාගෙන ඇති අතර, සැකකරුද එම විශ්වවිද්‍යාලයේ සිසුවෙකු බවට සැකකරන බව විදෙස් මාධ්‍ය වාර්තා කළේය. අදාළ සිද්ධියෙන් පසු එම විශ්වවිද්‍යාලය තාවකාලිකව වසාදැමීමට බලධාරින් පියවරගෙන තිබේ. වෙඩිතැබීම සම්බන්ධයෙන් විමර්ශන සිදුකරන පොලීසිය සඳහන් කරන්නේ, එම විශ්වවිද්‍යාලයේම සේවය කරන පොලිස් නිලධාරිනියකගේ පුත්‍රයෙකු විසින් මෙම වෙඩිතැබීම සිදුකර ඇති බවයි. ඔහු ඒ සඳහා සිය මවගේ පැරණි තුවක්කුවක් යොදාගෙන ඇති බව සඳහන්. කෙසේ නමුත් සැකකරුගේ වෙඩිතැබීමට හේතුව මෙතෙක් අනාවරණය වී නොමැත. එමෙන්ම මියගිය අයද විශ්වවිද්‍යාල සිසුන් නොවන බව සඳහන්. මේ අතර සැකකරු ඉකුත් ජනවාරි මාසයේ ජනාධිපති ඩොනල්ඩ් ට්‍රම්ප්ගේ පදවි ප්‍රාප්තියට එරෙහිව එම විශ්වවිද්‍යාලයේ පැවැත් වූ විරෝධතාවේදී විරෝධතාකරුවෙකු ලෙසද කටයුතු කර තිබේ.", "source": "https://sinhala.adaderana.lk/"},
{"id": "6470a236-1c3a-11f0-9068-9e2eb13e1f7d", "title": "අමෙරිකාව ඉරානයට දෙන පීඩනය චීනයටත් දැනෙයි", "url": "https://sinhala.adaderana.lk/sports/208918/%E0%B6%85%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F%E0%B7%80-%E0%B6%89%E0%B6%BB%E0%B7%8F%E0%B6%B1%E0%B6%BA%E0%B6%A7-%E0%B6%AF%E0%B7%99%E0%B6%B1-%E0%B6%B4%E0%B7%93%E0%B6%A9%E0%B6%B1%E0%B6%BA-%E0%B6%A0%E0%B7%93%E0%B6%B1%E0%B6%BA%E0%B6%A7%E0%B6%AD%E0%B7%8A-%E0%B6%AF%E0%B7%90%E0%B6%B1%E0%B7%99%E0%B6%BA%E0%B7%92", "cover_image": "https://s3.amazonaws.com/adaderanasinhala/1744883936-oil-L.jpg", "date_published": "2025-04-17T15:28:00Z", "content": "චීනයේ ඉන්ධන පිරිපහදුවක් වෙත සම්බාධක පැනවීමට අමෙරිකාව පියවර ගෙන තිබේ. ජනාධිපති ඩොනල්ඩ් ට්‍රම්ප්ගේ පරිපාලනය ඉරානයට එල්ල කරන පීඩනය වැඩි කිරීමට උත්සාහ කරන බැවින් අමෙරිකානු ඩොලර් බිලියනයකට වඩා වටිනා ඉරාන බොරතෙල් මිලදී ගැනීම සිදු කරන එම චීන පිරිපහදු මධ්‍යස්ථානයට සම්බාධක පනවා ඇතැයි විදෙස් මාධ්‍ය පවසයි. ඒ අනුව ට්‍රම්ප්ගේ නව තීරණ ඉරානයෙන් තෙල් ආනයනය කරන චීන ආනයනකරුවන්ට දැඩි පීඩනයක් එල්ල කර තිබේ.  කෙසේවෙතත් චීනය එක්සත් ජනපද සම්බාධක පිළිනොගන්නා අතර ඉරාන‍යේ තෙල් මිලදී ගන්නා විශාලතම ආනයනකරු වෙයි. චීනය සහ ඉරානය බොහෝ දුරට චීන යුවාන් සහ අතරමැදි ජාලයක් භාවිත කරන වෙළෙඳ පද්ධතියක් ගොඩනගාගෙන ගනුදෙනු සිදුකරයි.", "source": "https://sinhala.adaderana.lk/"},
{"id": "6478ec27-1c3a-11f0-8d2c-9e2eb13e1f7d", "title": "රුසියාවෙන් ඉන්දියාවට ආරාධනයක්", "url": "https://sinhala.adaderana.lk/sports/208946/%E0%B6%BB%E0%B7%94%E0%B7%83%E0%B7%92%E0%B6%BA%E0%B7%8F%E0%B7%80%E0%B7%99%E0%B6%B1%E0%B7%8A-%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80%E0%B6%A7-%E0%B6%86%E0%B6%BB%E0%B7%8F%E0%B6%B0%E0%B6%B1%E0%B6%BA%E0%B6%9A%E0%B7%8A", "cover_image": "https://s3.amazonaws.com/adaderanasinhala/1744962623-russia-L.jpg", "date_published": "2025-04-18T13:20:00Z", "content": "මැයි 09 වනදාට යෙදී තිබෙන රුසියාවේ විරුදින රාජ්‍ය උත්සවය සඳහා ඉන්දීය අග්‍රාමාත්‍ය නරේන්ද්‍ර මෝදි වෙත නිල ආරාධනයක් සිදුකර ඇතැයි ඉන්දියාව තහවුරු කරයි. ඉන්දීය විදේශ අමාත්‍යංශයේ මාධ්‍ය ප්‍රකාශකවරයා පවසා ඇත්තේ රුසියානු ජනාධිපති ව්ලැදිමීර් පුටින් විසින් ඉන්දීය අග්‍රාමාත්‍යවරයා වෙත එම නිල ආරාධනය සිදුකර ඇති බවය. එහෙත් අග්‍රාමාත්‍යවරයා එම උත්සවය සඳහා සහභාගී වන්නේ ද යන්න ඉන්දියාව මෙතෙක් තහවුරු කර නොමැත. ඉන්දීය විදේශ අමාත්‍යංශයේ මාධ්‍ය ප්‍රකාශකවරයා වැඩිදුරටත් පෙන්වා දෙන්නේ ඉන්දීය අග්‍රාමාත්‍යවරයාගේ සංචාරය සම්බන්ධයෙන් ඉදිරියේදී දැනුම් දෙන බවය. කෙසේවෙතත් මේ සඳහා ඉන්දීය ආරක්ෂක අමාත්‍ය රාජ්නාත් සිං ඉන්දියාව නියෝජනය කරනු ඇතැයි වාර්තා වෙයි.", "source": "https://sinhala.adaderana.lk/"},
{"id": "6480d852-1c3a-11f0-be5f-9e2eb13e1f7d", "title": "RSF අවිගත් කල්ලිය සුඩානයේ අල්ලාගත් කලාප තුළ නව රජයක් පිහිටුවයි", "url": "https://sinhala.adaderana.lk/sports/208893/RSF-%E0%B6%85%E0%B7%80%E0%B7%92%E0%B6%9C%E0%B6%AD%E0%B7%8A-%E0%B6%9A%E0%B6%BD%E0%B7%8A%E0%B6%BD%E0%B7%92%E0%B6%BA-%E0%B7%83%E0%B7%94%E0%B6%A9%E0%B7%8F%E0%B6%B1%E0%B6%BA%E0%B7%9A-%E0%B6%85%E0%B6%BD%E0%B7%8A%E0%B6%BD%E0%B7%8F%E0%B6%9C%E0%B6%AD%E0%B7%8A-%E0%B6%9A%E0%B6%BD%E0%B7%8F%E0%B6%B4-%E0%B6%AD%E0%B7%94%E0%B7%85-%E0%B6%B1%E0%B7%80-%E0%B6%BB%E0%B6%A2%E0%B6%BA%E0%B6%9A%E0%B7%8A-%E0%B6%B4%E0%B7%92%E0%B7%84%E0%B7%92%E0%B6%A7%E0%B7%94%E0%B7%80%E0%B6%BA%E0%B7%92%C2%A0", "cover_image": "https://s3.amazonaws.com/adaderanasinhala/1744804489-sudan-L.jpg", "date_published": "2025-04-16T17:24:00Z", "content": "තමන් යටතේ පාලනය වන සුඩාන කලාප තුළ නව රජයක් පිහිටුවාගත් බව RSF අවිගත් කල්ලිය නිවේදනය කර තිබේ. ඒ සුඩාන සිවිල් ගැටුම්වලට වසර දෙකක් සැපිරීමට සමගාමීවය. නීතියේ පාලනය යටතේ පවතින එක්සත් රටක් බිහිකළ හැක්කේ තම රජයක් යටතේ පමණක් බව RSF නායක මොහොමඩ් හම්දාන් පවසයි. RSF කණ්ඩායම සහ ජෙනරාල් අබ්දෙල් ෆාටා අල් බුර්හාන් ප්‍රමුඛ රජයේ හමුදා අතර ගැටුම් පවතින්නේ 2023 වසරේ අප්‍රේල් 15 වැනිදා සිටය. දෙවසරක් පැවති සුඩාන යුද්ධය අතරතුර මානුෂීය සමූල ඝාතන සහ මහා පරිමාණ ලිංගික ප්‍රචණ්ඩ ක්‍රියා ඇතුළු යුද අපරාධ සිදුවූ බවට RSF කණ්ඩායම සහ රජයේ හමුදා යන දෙපාර්ශ්වයටම චෝදනා එල්ල වෙයි. එමෙන්ම ඉන් 150,000කට වැඩි පිරිසක් මියගොස් ඇති අතර, මිලියන 12කට වැඩි පිරිසක් අවතැන්වී ඇත්තේ, ලොව විශාලතම මානුෂීය අර්බුදය නිර්මාණය කරමිනි. ඒ අතරින් ඇතැමුන් මියගොස් ඇත්තේ කුසගින්න සහ පිපාසය වැනි කරුණු මුල් කරගනිමින් ය.", "source": "https://sinhala.adaderana.lk/"},
{"id": "64c36e44-1c3a-11f0-98bd-9e2eb13e1f7d", "title": "අර්ථසාධක අරමුදලේ වටිනාකම රුපියල් ට්‍රිලියන 4.3 පනී", "url": "https://sinhala.adaderana.lk/news/208886/%E0%B6%85%E0%B6%BB%E0%B7%8A%E0%B6%AE%E0%B7%83%E0%B7%8F%E0%B6%B0%E0%B6%9A-%E0%B6%85%E0%B6%BB%E0%B6%B8%E0%B7%94%E0%B6%AF%E0%B6%BD%E0%B7%9A-%E0%B7%80%E0%B6%A7%E0%B7%92%E0%B6%B1%E0%B7%8F%E0%B6%9A%E0%B6%B8-%E0%B6%BB%E0%B7%94.-%E0%B6%A7%E0%B7%8A%E2%80%8D%E0%B6%BB%E0%B7%92%E0%B6%BD%E0%B7%92%E0%B6%BA%E0%B6%B1-4.3-%E0%B6%B4%E0%B6%B1%E0%B7%93", "cover_image": "https://s3.amazonaws.com/adaderanasinhala/1744795060-EPF_L.jpg", "date_published": "2025-04-16T14:43:00Z", "content": "සේවක අර්ථසාධක අරමුදල 2024 වසර අවසානයේ දී විශ්‍රාම අරමුදල් අංශයේ සමස්ත වත්කම්වලින් 81.0%කට හිමිකම් කියමින් සේවක අර්ථසාධක අරමුදල තවදුරටත් එම අංශයෙහි ප්‍රධානත්වය දැරුවේය.  සේවක අර්ථසාධක අරමුදලෙහි ශුද්ධ වටිනාකම 2023 වසර අවසානයේ දී වාර්තා කළ රුපියල් බිලියන 3,886.7ට සාපේක්ෂව 2024 වසර අවසානය වන විට රුපියල් බිලියන 4,375.7 දක්වා වාර්ෂික ලක්ෂ්‍යමය පදනම මත 12.6%කින් සැලකිය යුතු ලෙස වැඩි විය.  2024 වසර තුළ දී, අරමුදල ආයෝජන කිරීම තුළින් උපයන ලද ආදායම සහ ශුද්ධ දායක මුදල් ලැබීම් මෙම වර්ධනය සඳහා හේතු විය. ඊට සමගාමීව, මෙම කාලය තුළ සාමාජිකයන් වෙත වූ මුළු වගකීම ද 12.4%කින් වැඩි විය.  මේ අතර, 2024 වසර සඳහා මුළු දායක මුදල් ලැබීම් රුපියල් බිලියන 234.4ක් දක්වා 11.3%කින් ඉහළ ගිය අතර, සාමාජිකයින්ට සහ ඔවුන්ගේ නෛතික උරුමක්කරුවන් හට ගෙවන ලද සමස්ත ප්‍රතිලාභ ප්‍රමාණය රුපියල් බිලියන 188.1 දක්වා 12.9% කින් අඩු විය. 2023 වසරේ දී රුපියල් බිලියන 5.3ක සෘණ අගයක් ලෙස වාර්තා වූ අරමුදලෙහි ශුද්ධ දායක මුදල් ලැබීමට සාපේක්ෂව එම අගය 2024 වසරේ දී රුපියල් බිලියන 46.3ක ධන අගයක් ලෙස වාර්තා විය. 2024 වසර තුළ අරමුදලේ සමස්ත ආයෝජන ආදායම රුපියල් බිලියන 513.8ක් ලෙස වාර්තා වූ අතර, එය පෙර වසරේ වාර්තා කළ රුපියල් බිලියන 481.1 හා සැසඳීමේ දී 6.8%ක කැපී පෙනෙන වර්ධනයකි.  පොලී ආදායම, අරමුදලෙහි ප්‍රධාන ආදායම් ප්‍රභවය ලෙස අඛණ්ඩව පැවති අතර, එය 2023 වසරේ දී උපයන ලද රුපියල් බිලියන 442.4ට සාපේක්ෂව 2024 වසරේ දී රුපියල් බිලියන 455.1 දක්වා 2.9%කින් වර්ධනය විය.  2023 වසරේ දී රුපියල් බිලියන 3.0ක් වූ ලාභාංශ ආදායම 2024 වසරේ දී රුපියල් බිලියන 5.5ක් දක්වා 82.9%කින් ඉහළ ගියේය.  2023 වසරේ දී රුපියල් බිලියන 23.8ක් ලෙස වාර්තා වූ සාධාරණ අගයට (fair value) ඇති ලැයිස්තුගත කොටස් ආයෝජනවල ශුද්ධ ලාභයට සාපේක්ෂව, 2024 වසර සඳහා එම ලාභය රුපියල් බිලියන 49.2ක් ලෙස වාර්තා විය.  2024 වසර තුළ දී අරමුදලෙහි දළ ආදායමට සාපේක්ෂව මෙහෙයුම් වියදම් අනුපාතය 0.6%ක මට්ටමක පවත්වා ගෙන යන ලදී.  එසේ වුව ද, ආයෝජන ආදායම වැඩි වීම හේතුවෙන් 2024 වසරේ දී අරමුදලේ බදු වියදම ද රුපියල් බිලියන 64.1ක් දක්වා ඉහළ ගියේය.  මුදල් හා කම්කරු විෂයන් භාර අමාත්‍යවරුන්ගේ එකඟත්වය ලැබීමට යටත්ව, 2024 වසර සඳහා සාමාජික ශේෂයන් මත 11.00%ක පොලී අනුපාතයක් මහ බැංකුවේ පාලක මණ්ඩලය විසින් අනුමත කර ඇත. ශ්‍රී ලංකා මහ බැංකුව විසින් නිකුත් කරන ලද 2024 වාර්ෂික ආර්ථික විවරණයෙහි මේ බව සඳහන් වේ.", "source": "https://sinhala.adaderana.lk/"},
{"id": "6509c9ff-1c3a-11f0-87e3-9e2eb13e1f7d", "title": "පාස්කු ඉරිදා ආරක්ෂාව ගැන ත්‍රිවිධ හමුදාපතිවරුන්ට උපදෙස්", "url": "https://sinhala.adaderana.lk/news/208929", "cover_image": "https://s3.amazonaws.com/adaderanasinhala/1744903874-security-L.jpg", "date_published": "2025-04-17T20:44:00Z", "content": "පාස්කු ඉරිදා දිනයට සමගාමීව ආරක්ෂක පියවර ක්‍රියාත්මක කරන ලෙස ආරක්ෂක ලේකම් එයාර් වයිස් මාර්ෂල් සම්පත් තුයියකොන්තා මහතා ත්‍රිවිධ හමුදාපතිවරුන්ට උපදෙස් ලබාදී තිබේ. එහිදී ආරක්ෂක ලේකම්වරයා වැඩිදුරටත් සඳහන් කර ඇත්තේ මහජන ආරක්ෂක අමාත්‍යාංශය සමග සම්බන්ධීකරණයෙන් රට තුළ අවශ්‍ය ආරක්ෂාව තහවුරු කිරීමට පියවර ගන්නා ලෙසය. කිතුනු බැතිමතුන්ගේ පාස්කු උත්සවයේ දේව මෙහෙයන් 2025.04.18 හා 2025.04.20 වන දිනයන්හි පැවැත්වෙන බැවින් එම දිනයන්හි බැතිමතුන්ගේ ආරක්ෂාව වෙනුවෙන් මෙලෙස විශේෂ ආරක්ෂාවක් යෙදවීමට නියමිතය.", "source": "https://sinhala.adaderana.lk/"},
{"id": "65176c74-1c3a-11f0-a555-9e2eb13e1f7d", "title": "අදත් බොහෝ ප්‍රදේශවලට මි.මී. 50ට වැඩි තද වැසි", "url": "https://sinhala.adaderana.lk/news/208932", "cover_image": "https://s3.amazonaws.com/adaderanasinhala/1744937993-weather-l.jpg", "date_published": "2025-04-18T06:16:00Z", "content": "කාලගුණ විද්‍යා දෙපාර්තමේන්තුව අද (18) උදෑසන 5.30ට නිකුත්කළ කාලගුණ අනාවැකිය අනුව බස්නාහිර, සබරගමුව, මධ්‍යම, දකුණු, නැගෙනහිර, උතුරු-මැද සහ ඌව පළාත්වල සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇති වේ. ඇතැම් ස්ථානවල මි.මී. 50 ට වැඩිතරමක තද වැසි ඇතිවිය හැක. බස්නාහිර පළාතෙත් ගාල්ල, මාතර සහ පුත්තලම දිස්ත්‍රික්කවලත් වෙරළබඩ ප්‍රදේශවල උදෑසන කාලයේදී ද වැසි ස්වල්පයක් ඇති විය හැක. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් කාරුණිකව ඉල්ලා සිටියි. මේ අතර මධ්‍යම, සබරගමුව, සහ ඌව පළාත්වලත් අම්පාර සහ මඩකලපුව දිස්ත්‍රික්කවලත් ඇතැම් ස්ථානවල උදෑසන කාලයේදී මීදුම් සහිත තත්ත්වයක් පැවතිය හැකිය.", "source": "https://sinhala.adaderana.lk/"},
{"id": "65500b7a-1c3a-11f0-8e59-9e2eb13e1f7d", "title": "2028 ඔලිම්පික් උළෙලේදී ක්‍රිකට් තරග පැවැත්වෙන ක්‍රීඩාංගණය මෙන්න", "url": "https://sinhala.adaderana.lk/sports/208876/2028-%E0%B6%94%E0%B6%BD%E0%B7%92%E0%B6%B8%E0%B7%8A%E0%B6%B4%E0%B7%92%E0%B6%9A%E0%B7%8A-%E0%B6%8B%E0%B7%85%E0%B7%99%E0%B6%BD%E0%B7%9A%E0%B6%AF%E0%B7%93-%E0%B6%9A%E0%B7%8A%E2%80%8D%E0%B6%BB%E0%B7%92%E0%B6%9A%E0%B6%A7%E0%B7%8A-%E0%B6%AD%E0%B6%BB%E0%B6%9C-%E0%B6%B4%E0%B7%90%E0%B7%80%E0%B7%90%E0%B6%AD%E0%B7%8A-%E0%B7%80%E0%B7%99%E0%B6%B1-%E0%B6%9A%E0%B7%8A%E2%80%8D%E0%B6%BB%E0%B7%93%E0%B6%A9%E0%B7%8F%E0%B6%82%E0%B6%9C%E0%B6%AB%E0%B6%BA-%E0%B6%B8%E0%B7%99%E0%B6%B1%E0%B7%8A%E0%B6%B1", "cover_image": "https://s3.amazonaws.com/adaderanasinhala/1744778013-cricket-l.jpg", "date_published": "2025-04-16T10:01:00Z", "content": "2028 ලොස් ඇන්ජලීස් ඔලිම්පික් ක්‍රීඩා උළෙලේ ක්‍රිකට් ක්‍රීඩාංගණය ලෙස දකුණු කැලිෆෝනියාවේ පමෝනා හි ෆෙයාර්ග්‍රවුන්ඩ්ස් ප්‍රකාශයට පත් කිරීම ජාත්‍යන්තර ක්‍රිකට් කවුන්සිලය පිළිගෙන තිබේ. 2028 වසරේ දී අමෙරිකාවේ සත්කාරකත්වය යටතේ ලොස් ඇන්ජලීස් හිදී පැවැත්වෙන ඔලිම්පික් උළෙලට එක්කර තිබෙන ක්‍රිකට් ක්‍රීඩාව සඳහා කාන්තා හා පිරිමි කණ්ඩායම් 6 බැගින් ක්‍රීඩාකිරීමට අවස්ථාව සලසාදීමට ජාත්‍යන්තර ඔලිම්පික් කමිටුව තීරණය කර ඇත. සෑම කණ්ඩායමකටම ක්‍රීඩක ක්‍රීඩිකාවන් 90 දෙනෙකු සඳහා කෝටා වෙන්කර ඇති අතර, ඒ අනුව සෑම කණ්ඩායමකටම සාමාජිකයින් 15 දෙනෙකුගෙන් යුත් සංචිතයක් නම් කිරීමට හැකි වනු ඇත. ලොස් ඇන්ජලීස් ඔලිම්පික් උළෙල 2028 වසරේ ජූලි 14වනදා ආරම්භවන අතර, එය ජූලි 30වනදා දක්වා පැවැත්වීමට නියමිතව ඇත. මෙහිදී ක්‍රිකට් ක්‍රීඩාව විස්සයි20 ආකෘතියෙන් පැවැත්වේ. වසර 130කට ආසන්න අතීතයක් ඇති ගිම්හාන ඔලිම්පික් උළෙල ඉතිහාසය තුළ ක්‍රිකට් ක්‍රීඩාව පැවැත්වෙන දෙවන අවස්ථාව මෙයවනු ඇත. අවසන් වරට ඔලිම්පික් උළෙලක දී ක්‍රිකට් ක්‍රීඩාව පවත්වා ඇත්තේ 1900 වසරේදීය. එවර රන් පදක්කම මහා බ්‍රිතාන්‍ය විසින් දිනාගෙන ඇති අතර, රිදී පදක්කම හිමිව ඇත්තේ ප්‍රංශයටය.", "source": "https://sinhala.adaderana.lk/"},
{"id": "6562a3d7-1c3a-11f0-a1d4-9e2eb13e1f7d", "title": "අහුන්ගල්ලේ වෙඩි තැබීමක්", "url": "https://sinhala.adaderana.lk/news/208931", "cover_image": "https://s3.amazonaws.com/adaderanasinhala/1744907826-shoot-fgt-S.jpg", "date_published": "2025-04-17T22:02:00Z", "content": "අහුන්ගල්ලේ පාසලක් ඉදිරිපිට වෙඩි තැබීමක් සිදුකර තිබේ. නාඳුනන පුද්ගලයින් දෙදෙනෙකු පැමිණ මෙම වෙඩි තැබීම සිදුකර ත්‍රිරෝද රථයකින් පලාගොස් ඇති බව වාර්තා වෙයි. වෙඩි වැදීමෙන් තුවාල ලද පුද්ගලයා බලපිටිය රෝහලට ඇතුළත් කර ඇති බව පොලීසිය පවසයි. ඔහුගේ ඉන ප්‍රදේශයට වෙඩි වැදී ඇති අතර 28 හැවිරිදි ලක්ෂාන් මධුෂංක නමැති අයෙකුට මෙම වෙඩි ප්‍රහාරය එල්ලකර තිබේ. පිස්තෝල වර්ගයේ ගිනිඅවියකින් මෙම වෙඩි තැබීම සිදුකර ඇති බවද වාර්තා වෙයි.", "source": "https://sinhala.adaderana.lk/"},
{"id": "6574eb3d-1c3a-11f0-8b5c-9e2eb13e1f7d", "title": "සිරි දළදා වන්දනාව අදින් ඇරඹෙයි", "url": "https://sinhala.adaderana.lk/news/208934", "cover_image": "https://s3.amazonaws.com/adaderanasinhala/1744939691-siri-dalada-L.jpg", "date_published": "2025-04-18T06:51:00Z", "content": "සිරි දළදා වන්දනාව අද (18) දින සිට ආරම්භ කෙරෙන අතර ඒ අනුව, අද පස්වරු 3:30 සිට පස්වරු 5:30 දක්වා දළදා වහන්සේ දැක බලා වන්දනාමාන කරගැනීමට සැදැහැවතුන්ට අවස්ථාව උදාවෙයි. අනතුරුව හෙට (19) දින සිට 27 වන දින දක්වා සෑම දිනකම දහවල් 12:00 සිට පස්වරු 5:30 දක්වා සිරි දළදා වන්දනාව පැවැත්වීමට සැලසුම් කර තිබේ. මෙහි සමාරම්භක අවස්ථාව අද දහවල් 12:30ට පමණ සිදුවන අතර ‍ජනාධිපති අනුර කුමාර දිසානායක මහතාද ඊට සහභාගීවීමට නියමිත බව ජනාධිපති මාධ්‍ය අංශය සඳහන් කළේය. ක්‍රිස්තු වර්ෂ 310දී පමණ ත්‍රිකුණාමලයේ අප්‍රකට වරායකින් ලංකාද්වීපයට වැඩම කරවූ දළදා වහන්සේ මෙරට රාජධානි කිහිපයක ගමන් මඟින් පසු වර්තමානයේ ඓතිහාසික සෙංකඩගල දළදා මැදුරේ දළදා වහන්සේ ලෝවාසි ජනීජනයාගේ වන්දනා මානයට පාත්‍ර වෙයි. සිරි දළදා වන්දනාවේ පළමු දැක්ම අදට වසර 1715කට පෙර අනුරපුර කිත්සිරිමෙවන් මහරජු දවස දක්වා දිවෙන බව දාඨා වංශයේත්, පාහියන් චීන දේශාඨන වාර්තාවලත් සඳහන් ය. මෑත කාලීන ඉතිහාසයේ, 1828, 1882, 1972, 1978, 1991, 1995, 2001, 2004 සහ අවසන් වරට 2009 වසරේදී සිරි දළදා වන්දනාව පැවැත්වුණි. ඒ අනුව, වසර 16කට පසු ශ්‍රී දළදා වහන්සේ සියැසින් දැක වැදපුදා ගැනීමේ අවස්ථාව දෙස් විදෙස් බැතිමතුන්ට මෙවර උදාවී තිබේ. මෙවර සිරි දළදා වන්දනාවට පැමිණිය හැකි ප්‍රවේශ මාර්ග තුනක් සලසාදී තිබේ. මේ අතර සිරි දළදා වන්දනාව වෙනුවෙන් දිවයිනේ විවිධ ප්‍රදේශවල සිට බැතිමතුන් පැමිණෙමින් සිටින බව මහනුවර ඓතිහාසික ශ්‍රී දළදා මාලිග පරිශ්‍රයේ රැඳීසිටින අද දෙරණ වාර්තාකරුවන් පැවසීය.", "source": "https://sinhala.adaderana.lk/"},
{"id": "658f97f8-1c3a-11f0-8e0e-9e2eb13e1f7d", "title": "ගුජරාට් ටයිටන්ස් කණ්ඩායමෙන් දසුන්ට කැඳවීමක්", "url": "https://sinhala.adaderana.lk/news/208936", "cover_image": "https://s3.amazonaws.com/adaderanasinhala/1744941221-Dasun-l.jpg", "date_published": "2025-04-18T07:18:00Z", "content": "මේ දිනවල පැවැත්වෙන ඉන්දීය ප්‍රිමියර් ලීග් (IPL) ක්‍රිකට් තරගාවලිය අතරතුර දී ආබාධයකට ලක් වූ ගුජරාට් ටයිටන්ස් ක්‍රීඩක ග්ලෙන් පිලිප්ස් වෙනුවට තුන්ඉරියව් ක්‍රීඩක දසුන් ශානකට හදිසි කැඳවීමක් ලැබී ඇත. ඒ අනුව ෂුබ්මන් ගිල් නායකත්වය දරන ගුජරාට් ටයිටන්ස් විසින් ශානකව ඉන්දීය රුපියල් ලක්ෂ 75කට (මෙරට රු.කෝ. 2.5කට වැඩි) මිලදී ගෙන ඇත.  කෙසේ නමුත් ශානකට ටයිටන්ස් කණ්ඩායම අලුත් අත්දැකීමක් නොවන අතර, ඔහු මීට පෙර 2023 වසරේදී එවක නායකත්වය දැරූ හාර්ඩික් පාන්ද්‍යා යටතේ ද මෙම කණ්ඩායම වෙනුවෙන් ක්‍රීඩාකර ඇත. එහිදී පසුපෙළ පිතිකරුවෙකු ලෙස පන්දුවට පහරදී එම තරග තුනේදී ශානක ලකුණු 26ක් ලබාගත්තේය.  කෙසේ නමුත් එහිදී පන්දු යැවීමට ඔහුට අවස්ථාවක් නොලැබුණි. ශ්‍රී ලංකාව වෙනුවෙන් විස්සයි20 තරග 102කට ක්‍රීඩාකර ඇති ශානක පන්දුවට පහරදීමෙන් ලකුණු 1456ක් ලබාගෙන ඇති අතර, ඊට අර්ධ ශතක 5ක් ඇතුළත්ව ඇත. ඔහුගේ ප්‍රහාරාත්මක වේගය 122.46ක් ලෙස සටහන්වී තිබේ. එමෙන්ම පන්දු යැවීමෙන්ද දක්ෂතා දක්වා ඇති ඔහු විස්සයි20 ජාත්‍යන්තර කඩුලු 33කට හිමිකම් කියයි. හයිද්‍රාබාද්හිදී පැවති සන්රයිසස් හයිද්‍රාබාද් කණ්ඩායමට එරෙහි තරගයේදී ග්ලෙන් පිලිප්ස් ආබාධයකට ලක්විය. ඒ හේතුවෙන් ඔහුව තරගාවලියේ ඉතිරි තරගවලින් ඉවත් කරන ලදී.  මේ වනවිට පිලිප්ස් යළි නවසීලන්තය බලා පිටත්ව ගොස් ඇත.", "source": "https://sinhala.adaderana.lk/"},
{"id": "65bbe032-1c3a-11f0-9a49-9e2eb13e1f7d", "title": "අතුරුගිරිය පොලීසියෙන් T56 ජීවඋණ්ඩ 50ක් සොයාගනී", "url": "https://sinhala.adaderana.lk/news/208937", "cover_image": "https://s3.amazonaws.com/adaderanasinhala/1744941210-police-L.jpg", "date_published": "2025-04-18T07:23:00Z", "content": "පොලිස් අත්අඩංගුවේ සිටින සැකකරුවෙක් සිදුකළ අනාවරණයක් අනුව T56 ගිනිඅවි සඳහා භාවිත කරන ජීවඋණ්ඩ 50ක් සහ තියුණු ආයුධයක් සොයාගැනීමට අතුරුගිරිය පොලීසිය සමත්වී තිබේ. එම සැකකරු ඉකුත් 12 වනදා අතුරුගිරිය පොලිස් ස්ථානයේ නිලධාරීන් කණ්ඩායමක් විසින් අයිස් මත්ද්‍රව්‍ය ග්‍රෑම් 11යි මිලිග්‍රෑම් 100ක් සමග අත්අඩංගුවට ගෙන තිබුණි. පසුව සැකකරු රඳවා තබාගැනීමේ නියෝග යටතේ රඳවාගෙන සිදුකරන ලද වැඩිදුර විමර්ශනයේදී අනාවරණය වූ තොරතුරු මත ඊයේ (17) දින මෙම ජීවඋණ්ඩ සහ තියුණු ආයුධය සොයාගෙන ඇත. සැකකරු වයස අවුරුදු 25ක් වන අතුරුගිරිය ප්‍රදේශයේ පදිංචිකරුවෙකි. අතුරුගිරිය පොලීසිය සිද්ධිය පිළිබඳ වැඩිදුර විමර්ශන සිදුකරයි.", "source": "https://sinhala.adaderana.lk/"},
{"id": "65c09b86-1c3a-11f0-86da-9e2eb13e1f7d", "title": "මහ සිකුරාදා අද", "url": "https://sinhala.adaderana.lk/news/208935", "cover_image": "https://s3.amazonaws.com/adaderanasinhala/1744942651-fraday-l.jpg", "date_published": "2025-04-18T07:01:00Z", "content": "ලොව පුරා කිතුණු බැතිමතුන්, ජේසුස් ක්‍රිස්තුස් වහන්සේ කුරුසිය මත දිවි පිදීමේ යාගය සිහිපත් කෙරෙන මහ සිකුරාදා දිනය අද (18) සමරනු ලබයි. ජේසුස් වහන්සේගේ දුක් ප්‍රාප්තිය සිහිකරමින් කිතුනුවන් අළු බදාදායින් ඇරඹුණු දින 40ක් පුරා නිරාහාර ශීලය, දාන මාන, කිතු සමිදානන්ගේ කුරුස ගමන සිහිපත් කරන පාද නමස්කාරය යෙදීම ආදි ආගමික වත්පිළිවෙත්වල නිතරවීමද සිදුවේ. ජේසුස් ක්‍රිස්තුස් වහන්සේ කුරුසය මත දිවිපිදිම අද දිනයේ දී සිහිපත් කරන අතර උන්වහන්සේ මරණයෙන් උත්ථානය වීම සිහිපත් කිරීම හෙවත් පාස්කු ඉරිදා දින එළැඹෙන ඉරිදාට යෙදී තිබේ. ඒ වෙනුවෙන් විශේෂ ආරක්ෂක වැඩපිළිවෙළක්ද යොදවා ඇති බව ආරක්ෂක අමාත්‍යංශය නිවේදනය කළේය. පාස්කු ඉරිදා දිනයට සමගාමීව ආරක්ෂක පියවර ක්‍රියාත්මක කරන ලෙස ආරක්ෂක ලේකම් එයාර් වයිස් මාර්ෂල් සම්පත් තුයියකොන්තා මහතා ද ත්‍රිවිධ හමුදාපතිවරුන්ට උපදෙස් ලබාදී ඇත. මහජන ආරක්ෂක අමාත්‍යාංශය සමග සම්බන්ධීකරණයෙන් රට තුළ අවශ්‍ය ආරක්ෂාව තහවුරු කිරීමට පියවර ගන්නා ලෙසද ආරක්ෂක ලේකම්වරයා සඳහන් කර තිබේ. මේ අතර පාස්කු උත්සවය හේතුවෙන් විශේෂ ආරක්ෂක වැඩපිළිවෙලක් ක්‍රියාත්මක කිරීමට පියවර ගෙන ඇති බව පොලීසිය ද පවසයි. පාස්කු උත්සවයේ දේව මෙහෙයන් අද සිට එළඹෙන 20වනදා දක්වා පැවැත්වෙන බැවින් ඒ සදහා සහභාගිවන බැතිමතුන්ගේ ආරක්ෂාව වෙනුවෙන් මෙලෙස විශේෂ පොලිස් ආරක්ෂාවක් යෙදවීමට නියමිතය. ඒ සම්බන්ධයෙන් වැඩබලන පොලිස්පති නීතිඥ ප්‍රියන්ත වීරසූරිය මහතා විසින් සියළුම පළාත් භාර ජ්‍යෙෂ්ඨ නියෝජ්‍ය පොලිස්පතිවරුන්, කොට්ඨාස භාර නිලධාරීන් ඇතුළු සියලුම පොලිස් ස්ථානාධිපතිවරුන් වෙත උපදෙස් ලබාදී ඇති බව සදහන් වේ. එමෙන්ම බැතිමතුන් වැඩි වශයෙන් පැමිණීම සිදුවිය හැකි දේවස්ථාන හඳුනාගෙන එම ස්ථානයන්හි හා ඒ අවට ආරක්ෂාව තහවුරු කිරීමත්, ප්‍රධාන දේවමෙහෙයන් පැවැත්වෙන දේවස්ථාන සඳහා වැඩි අවධානයක් යොමු කර ආරක්ෂක පියවර ගන්නා ලෙසටත් වැඩබලන පොලිස්පතිවරයා වැඩිදුරටත් උපදෙස්දී ලබාදී තිබේ. මේ සඳහා පොලිස් නිලධාරීන්, පොලිස් විශේෂ කාර්ය බළකාය හා ත්‍රිවිධ හමුදා නිලධාරීන් රාජකාරියේ යෙදවීමට තීරණය කර ඇති බවයි පොලිස් මාධ්‍ය කොට්ඨාසය සඳහන් කළේය.", "source": "https://sinhala.adaderana.lk/"},
{"id": "65cd6417-1c3a-11f0-8dbf-9e2eb13e1f7d", "title": "සිරි දළදා වන්දනාව හෙට ජනපති සහභාගීත්වයෙන් ඇරඹෙයි", "url": "https://sinhala.adaderana.lk/news/208930", "cover_image": "https://s3.amazonaws.com/adaderanasinhala/1744905483-AKD-L.jpg", "date_published": "2025-04-17T21:25:00Z", "content": "වසර 16කට පසු මෙවර පැවැත්වෙන “සිරි දළදා වන්දනාව”හෙටින් (18) ආරම්භ වෙයි. මෙහි සමාරම්භය හෙට දහවල් 12.30ට පමණ සිදු කෙරෙන අතර ‍ජනාධිපති අනුර කුමාර දිසානායක මහතාද ඊට සහභාගි වීමට නියමිතය.  තවද, විදේශ රටවල රාජ්‍ය තාන්ත්‍රිකයන් රැසක්ද මෙම අවස්ථාවට එක්වීමට අපේක්ෂා කරන අතර ඔවුන් කොළඹ සිට විශේෂ දුම්රියකින් කැටුව යාමට කටයුතු සූදානම් කර තිබේ.  ජනාධිපතිවරයාගේ ඉල්ලීම මත මල්වතු, අස්ගිරි මහානා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාලිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව හෙට සිට අප්‍රේල් 27 වනදා දක්වා දින 10ක් පුරා පැවැත්වීමට නියමිතය. ආරම්භක දිනය වන හෙට (18) දින පස්වරු 3.00 සිට පස්වරු 5.00 දක්වා සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සලසාදී තිබෙන අතර අනිද්දා (19) සිට දිනපතා දහවල් 12.00 සිට පස්වරු 5.00 දක්වා එම අවස්ථාව උදාවනු ඇත.", "source": "https://sinhala.adaderana.lk/"},
{"id": "65cebd75-1c3a-11f0-af69-9e2eb13e1f7d", "title": "බලපිටියේ වෙඩිතැබීම පිටුපස 'බබා' ?", "url": "https://sinhala.adaderana.lk/news/208940", "cover_image": "https://s3.amazonaws.com/adaderanasinhala/1744951373-balapitiya-L.jpg", "date_published": "2025-04-18T10:12:00Z", "content": "බලපිටියේ පාසලක් අසලදී ඊයේ (17) සිදුකළ වෙඩිතැබීම සම්බන්ධයෙන් මේ වනවිට කරුණු රැසක් අනාවරණය වී තිබේ.  ඊයේ රාත්‍රි  8:30ට පමණ මෙම වෙඩි තැබීම සිදුකර තිබූ අතර වෙඩි වැදීමෙන් තුවාල ලැබූ පුද්ගලයෙකු බලපිටිය මූලික රෝහලට ඇතුළත් කෙරුණි. වෙඩි වැදුණු පුද්ගලයාම අහුන්ගල්ල පොලීසියට ගොස් සිද්ධිය පිළිබඳ පැමිණිලි කර තිබේ. පසුව අහුන්ගල්ල පොලීසිය සුවසැරිය ගිලන් රථයකින් වෙඩි වැදුණු පැමිණිලිකරුව බලපිටිය මූලික රෝහලට රැගෙන ගොස් ඇත. අහුන්ගල්ලේ මත්ද්‍රව්‍ය ජාවාරම්කරුවෙකු වන 'බබා' නමැත්තාගේ ගෝලයෙකු බව කියන ලක්ෂාන් මධුෂංක ඉලක්ක කර මෙම වෙඩිතැබීම සිදුකර තිබෙන අතර ඔහුට 'බබා' නමැත්තාගෙන් මරණ තර්ජන තිබූ බවද හෙළිවී ඇත. ඊයේ රාත්‍රියේ 'බබා' නමැත්තා ඔහුට දුරකථන ඇමතුමක් ලබාදී මත්ද්‍රව්‍ය පාර්සලයක් භාරදීමට බලපිටියට පැමිණෙන ලෙස දන්වා තිබේ. පසුව ලක්ෂාන් මධුෂංක නමැත්තා කුලී ත්‍රිරෝද රථයකින් බලපිටියට ගොස් ඇත. එහිදී රේවත විද්‍යාල මාවතට පැමිණෙන ලෙස උපදෙස් ලැබී ඇති අතර ඔහු ත්‍රිරෝද රථයෙන් බැස පාසල අසලින් ගමන් කරන අවස්ථාවේදී \r\nවෙඩි තැබීම් 2ක් සිදුකර ඇත. එහිදී වෙඩිවැදුණු ලක්ෂාන් මධුෂංක දිවගොස් තමා පැමිණි ත්‍රිරෝද රථය ගෙන්වාගෙන අහුන්ගල්ල පොලීසියට ගොස් තමාට බබාගේ පාර්ශ්වයෙන් වෙඩි තැබූ බව පවසා තිබේ. සිද්ධිය සම්බන්ධයෙන් අහුන්ගල්ල පොලීසිය වැඩිදුර විමර්ශන සිදුකරයි.", "source": "https://sinhala.adaderana.lk/"},
{"id": "65d1505b-1c3a-11f0-a644-9e2eb13e1f7d", "title": "සෞදියේදී ශ්‍රී ලංකාව රිදී හා ලෝකඩ පදක්කම් දිනයි", "url": "https://sinhala.adaderana.lk/sports/208900/%E0%B7%83%E0%B7%9E%E0%B6%AF%E0%B7%92%E0%B6%BA%E0%B7%9A%E0%B6%AF%E0%B7%93-%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F%E0%B7%80-%E0%B6%BB%E0%B7%92%E0%B6%AF%E0%B7%93-%E0%B7%84%E0%B7%9D-%E0%B6%BD%E0%B7%9D%E0%B6%9A%E0%B6%A9-%E0%B6%B4%E0%B6%AF%E0%B6%9A%E0%B7%8A%E0%B6%9A%E0%B6%B8%E0%B7%8A-%E0%B6%AF%E0%B7%92%E0%B6%B1%E0%B6%BA%E0%B7%92", "cover_image": "https://s3.amazonaws.com/adaderanasinhala/1744825987-under--18-l.jpg", "date_published": "2025-04-16T23:08:00Z", "content": "සෞදි අරාබියේ පැවැත්වෙන වයස අවුරුදු 18න් පහළ ආසියානු යොවුන් මලල ක්‍රීඩා ශූරතාවලියේ අද (16) පස්වරුවේ පැවති තරගයකින් රිදී පදක්කමක් දිනාගැනීමට ශ්‍රී ලංකාවේ ධනංජනා සෙව්මිණී ප්‍රනාන්දු සමත් වූවාය. බාලිකා මීටර 100 ඉසව්වෙන් තරගකළ ඇය තත්. 11.92කින් තරගය අවසන් කර මෙම පදක්කම දිනාගැනීමට සමත් විය. මෙහි රන් පදක්කම චීනයටත්, ලෝකඩ පදක්කම ඉන්දියාවටත් හිමිවිය. මීට අමතරව අද පස්වරුවේම පැවති මීටර 1500 තරග ඉසව්වේ ලෝකඩ පදක්කම ශ්‍රී ලංකාවේ ළහිරු අචින්ත විසින් දිනාගත්තේය. විනාඩි 3.59.47කින් සිය ඉසව්ව අවසන් කර අචින්ත මෙම පදක්කමට ළඟාවිය. මෙහි රන් පදක්කම කටාර් රාජ්‍යයට හිමි වූ අතර, රිදී පදක්කම දිනාගැනීමට සමත් වූයේ ලෙබනන් ක්‍රීඩකයෙකු විසින්ය.", "source": "https://sinhala.adaderana.lk/"},
{"id": "65db8260-1c3a-11f0-87e6-9e2eb13e1f7d", "title": "අනියම් පෙමක් දුරදිග ගොස් නැවතුණු තැන", "url": "https://sinhala.adaderana.lk/news/208941", "cover_image": "https://s3.amazonaws.com/adaderanasinhala/1744953008-KOTAGALA-l.jpg", "date_published": "2025-04-18T10:30:00Z", "content": "අනියම් පෙමක් දුරදිග යෑම හේතුවෙන් පුද්ගලයෙකු කපාකොටා ඔහුගේ වටිනා යතුරුපැදියට ගිනිතැබූ සැකකරුවන් දෙදෙනෙකු ඊයේ (17) පස්වරුවේ දිඹුලපතන පොලීසියවෙත භාර වී ඇත. තුවාල ලැබූ පුද්ගලයා හැටන්, කොටගල ප්‍රදේශයේ පදිංචිකරුවෙක්ය. ඔහු එම ප්‍රදේශයේම කාන්තාවක් සමග මීට වසර පහකට පමණ පෙර නීත්‍යානුකූලව විවාහ වී ඇත. ඒ අතරවාරයේ ඔහු කොටගල ප්‍රදේශයේ පදිංචි තවත් කාන්තාවක් සමග අනියම් ප්‍රේම සම්බන්ධතාවයක් පවත්වාගෙන ගොස් තිබේ. ඒ හේතුවෙන් නීත්‍යානුකූල බිරිඳ ඊට විරුද්ධ වූ අවස්ථාවකදී අදාළ පුද්ගලයා අලවංගුවකින් හිසට පහර දී තුවාල සිදුකර ඇත. කෙසේ නමුත් මෙම සිදුවීමෙන් පසු ඔවුනොවුන් සමාදානකිරිම සඳහා ඊයේ (17) පස්වරුවේ දිඹුලපතන පොලීසියට නීත්‍යානුකූල බිරිද, ඇයගේ පවුලේ සාමාජිකයන් සහ සැමියා කැදවා තිබේ. එහිදී සැමියා විසින් සිය බිරිද සමග සමගියෙන් සිටින බවට පොලීසියේ දී පොරොන්දු වී ඇත. කෙසේ නමුත් එසේ පැමිණ සිටියදී සිය අනියම් බිරිද සමග හැටන් නුවරඑලිය ප්‍රධාන මාර්ගයේ කොටගල දී සෙල්ෆි ඡායාරූපයක් ගිනිමින් සිටි සිය සහෝදරියගේ සැමියාව ඇගේ සහෝදරයන් විසින් තියුණු ආයුධයකින්  කපා පහර දී තිබේ. එමෙන්ම මාමණ්ඩිය විසින් ඔහුට ලබාදුන් යතුරුපැදිය ද ගිනි තබා සැකකරුවන් දෙදෙනා පොලිසියට භාර වී ඇත. තුවාලකරු වැඩිදුර ප්‍රතිකාර සඳහා දික්ඹය මූලික රෝහලවෙත යොමුකර ඇති අතර, අත්අඩංගුවට ගත් සැකකරුවන් දෙදෙනා (18) හැටන් මහෙස්ත්‍රාත් අධිකරණය වෙත ඉදිරිපත් කරන බව දිඹුලපතන පොලිසියේ නිළධාරියෙකු පැවසීය. යතුරුපැදිය ගිනි තැබීම හේතුවෙන් කොටගල උමංමාර්ගය අසල දැඩි වාහන තදබදයක්ද ඇතිව තිබේ.", "source": "https://sinhala.adaderana.lk/"},
{"id": "65e3cfed-1c3a-11f0-aed4-9e2eb13e1f7d", "title": "පුංචි ඡන්දෙට ඇති උනන්දුව අඩු වෙලා - පැෆ්රල්", "url": "https://sinhala.adaderana.lk/news/208942", "cover_image": "https://s3.amazonaws.com/adaderanasinhala/1744953439-rohana-H-L.jpg", "date_published": "2025-04-18T10:47:00Z", "content": "පළාත් පාලන ආයතන ඡන්ද විමසීමේ ප්‍රචාරක කටයුතු ආරම්භ වූ දින සිටි මේ දක්වා කාලය තුළ කිසිඳු බරපතළ තත්ත්වයක් වාර්තාවී නොමැති බව මැතිවරණ නිරීක්ෂණ කටයුතුවල නිරත පැෆ්රල් සංවිධානය පවසයි. කෙසේවෙතත් රාජ්‍ය දේපොළ අවභාවිතය සහ පුද්ගල පහරදීම් සම්බන්ධයෙන් පැමිණිලි කිහිපයක් ලැබී ඇති බවද එම සංවිධානය පැවසීය. රාජ්‍ය දේපොළ අවභාවිතය සම්බන්ධයෙන් පැමිණිලි 20ක් සහ පුද්ගල පහරදීම් සම්බන්ධයෙන් පැමිණිලි 15ක් ලැබී ඇති බව පැෆ්රල් සංවිධානය සඳහන් කළේය. පළාත් පාලන ආයතන ඡන්ද විමසීම සම්බන්ධයෙන් ජනතාව තුළ පවතින් උනන්දුව ද අඩු මට්ටමක පවතින බව තම නිරීක්ෂකයින් දැනුම්දී ඇති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා අද දෙරණ සමග පැවසීය. මේ අතර පළාත් පලාන ආයතන ඡන්ද විමසීම වෙනුවෙන් නිරීක්ෂකයින් 4000ක් පමණ යෙදවීමට පියවර ගෙන තිබේ. තැපැල් ඡන්දය නිරීක්ෂණය සඳහා ද නිරීක්ෂකයින් 200ක් යොදවන බව රෝහණ හෙට්ටිආරච්චි මහතා සඳහන් කළේය.", "source": "https://sinhala.adaderana.lk/"},
{"id": "65edd6ef-1c3a-11f0-9775-9e2eb13e1f7d", "title": "පනතක් අවලංගු කිරීම සඳහා කෙටුම්පතක් ගැසට් කෙරේ", "url": "https://sinhala.adaderana.lk/news/208944", "cover_image": "https://s3.amazonaws.com/adaderanasinhala/1744956590-panatha-l.jpg", "date_published": "2025-04-18T11:20:00Z", "content": "2024 අංක 9 දරන මාර්ගගත ක්‍රමවල සුරක්ෂිත භාවය පිළිබඳ පනත අවලංගු කිරීම සඳහා වූ පනත් කෙටුම්පත ගැසට් කර තිබේ.  by   on Scribd", "source": "https://sinhala.adaderana.lk/"},
{"id": "6605d430-1c3a-11f0-8288-9e2eb13e1f7d", "title": "“සිරි දළදා වන්දනාව” ආරාධනා පත්‍රය ව්‍යාජයි - ජනාධිපති මාධ්‍ය අංශයෙන් නිවේදනයක්", "url": "https://sinhala.adaderana.lk/news/208947", "cover_image": "https://s3.amazonaws.com/adaderanasinhala/1744963551-PMD-News-600.jpg", "date_published": "2025-04-18T13:31:00Z", "content": "“සිරි දළදා වන්දනාව” සමාරම්භක අවස්ථාවට සහභාගී වන ලෙස සමාජ මාධ්‍ය ඔස්සේ ප්‍රචාරය වන ආරාධනා පත්‍රය ව්‍යාජ ව සකස් කරන ලද්දක් බව ජනාධිපති මාධ්‍ය අංශය පවසයි. ජනාධිපති ලේකම් ආචාර්ය නන්දික සනත් කුමානායක මහතාගේ නමින් ව්‍යාජ ලෙස නිර්මාණය කර ඇති මෙම ආරාධනා පත්‍රය රැගෙන “සිරි දළදා වන්දනාව” සමාරම්භක අවස්ථාවට සහභාගි වීම සඳහා මහනුවර ජනාධිපති මන්දිරය වෙත පැමිණෙන ලෙස එහි සඳහන් කර ඇත.  ජනාධිපති මාධ්‍ය අංශය පැවසුවේ “සිරි දළදා වන්දනාව” වෙනුවෙන් මේ ආකාරයේ කිසිදු විශේෂ ආරාධනා පත්‍රයක් කිසිවෙකුටත් නිකුත් කර නොමැති බවය. තවද මෙම ව්‍යාජ ලියවිල්ල පදනම් කරගනිමින් සිරි දළදා වන්දනාව සඳහා විශේෂ (VIP) පෝලිමක් සකස් කර ඇති බවටත් සමාජ මාධ්‍ය තුළ ව්‍යාජ පුවත් සංසරණය වන අතර ඒවායේද කිසිදු සත්‍යතාවක් නොමැති බව ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් සඳහන් කර තිබේ.", "source": "https://sinhala.adaderana.lk/"},
{"id": "6617f86f-1c3a-11f0-a0a9-9e2eb13e1f7d", "title": "ජාතික ඔලිම්පික් කමිටුවේ විශේෂ මහ සභා රැස්වීම හදිසියේ නතර කරයි", "url": "https://sinhala.adaderana.lk/news/208948", "cover_image": "https://s3.amazonaws.com/adaderanasinhala/1744964948-olympic-L.jpg", "date_published": "2025-04-18T13:48:00Z", "content": "ජාතික ඔලිම්පික් කමිටුවේ සභාපති සහ නිලධාරී මණ්ඩලය වහාම ඉවත්කර ව්‍යාවස්ථාවට අනුව නව නිලධාරී මණ්ඩලයක් පත්කරන ලෙස ජාතික ක්‍රීඩා සංගම් සභාපතිවරුන්, ක්‍රීඩා අමාත්‍යවරයාගෙන් ඉල්ලීමක් කරයි. ජාතික ඔලිම්පික් කමිටුවේ ඉදිරි කටයුුතු පිළිබඳ සාකච්ඡා කිරීමට අති විශේෂ මහසභා රැස්වීමක් ඊයේ (17) පැවැත්වූ අතර එම හමුවෙන් පසු මාධ්‍යට අදහස් දක්වමින් ජාතික ක්‍රීඩා සංගම් සභාපතිවරුන් මෙම ඉල්ලීම සිදුකර තිබුණි. ජාත්‍යන්තර ඔලිම්පික් කමිටුව විසින් ශ්‍රී ලංකා ජාතික ඔලිම්පික් කමිටුවේ අරමුදල් අත්හිටුවීම ඇතුළුව ගැටලු කිහිපයක් සම්බන්ධයෙන් ඉදිරියේදී ගන්නා ක්‍රියාමාර්ග පිළිබඳ සාකච්ඡා කිරීම සඳහා අතිවිශේෂ මහා සභා රැස්වීමක් ඔලිම්පික් නිවහනේදී ඊයේ මෙලෙස කැඳවා තිබුණි. විශේෂ පොලිස් ආරක්ෂාවක් යටතේ මෙම විශේෂ මහා සභා රැස්වීම ආරම්භ වුයේ පස්වරු 5.30ට පමණය. සමාජික සංගම් 27කගේ පමණ සහභාගීත්වයෙන් ආරම්භ කෙරුණු  රැස්වීම පැය පහකට ආසන්න කාලයක් පැවැත්වුණු අතර රාත්‍රී 9ට පමණ හදිසියේ රැස්වීම නවතා දැමීමට ඔලිම්පික් කමිටු සභාපතිවරයා කටයුතු කළ බවද වාර්තා විය.", "source": "https://sinhala.adaderana.lk/"},
{"id": "6632660c-1c3a-11f0-9b97-9e2eb13e1f7d", "title": "විශේෂ දළදා ප්‍රදර්ශනයට ආරක්ෂාව සපයන පොලිස් නිලධාරීන්ට විශේෂ දීමනාවක්", "url": "https://sinhala.adaderana.lk/news/208949", "cover_image": "https://s3.amazonaws.com/adaderanasinhala/1744964421-police-news-600.jpg", "date_published": "2025-04-18T13:50:00Z", "content": "\"සිරි දළදා වන්දනාව\" විශේෂ දළදා ප්‍රදර්ශනය වෙනුවෙන් රාජකාරිවල යෙදී සිටින පොලිස් නිලධාරීන්ට විශේෂ ගමන් වියදම් සහ සංයුක්ත දීමනාවක් ලබා දීමට පොලිස් මූලස්ථානය පියවර ගෙන තිබේ. අද (18) දිනයේ සිට එළැඹෙන 27 වැනි දින දක්වා මහනුවර ශ්‍රී දළදා මාලිගා පරිශ්‍රයේ පැවැත්වීමට නියමිත විශේෂ දළදා ප්‍රදර්ශනය සඳහා පැමිණෙන දෙස් විදෙස් බැතිමතුන්ගේ ආරක්ෂාව සඳහා පොලීසිය විසින් විශේෂ ආරක්ෂක හා රථවාහන සැලැස්මක් ක්‍රියාත්මක කිරීමට පියවර ගෙන ඇත. ඒ අනුව මේ සඳහා සහභාගී වන සියලුම පොලිස් නිලධාරීන්ට විශේෂ ගමන් වියදම් හා සංයුක්ත දීමනාවක් ලබා දීමට වැඩබලන පොලිස්පතිවරයා  විසින් පොලීසිය වෙත උපදෙස් ලබා දී තිබේ. මේ අනුව විශේෂ රාජකාරි යෙදි සිටින නිලධාරීන්ට තම සේවා ස්ථානයෙන් බැහැරව දින 10කට අධික කාලයක් දිවා සහ රාත්‍රි කටයුතු සිදු කිරීම හේතුවෙන් එම නිලධාරීන්ට දැරීමට සිදුවන අමතර වියදම් සලකා බලා මෙම විශේෂ දීමනාව ලබා දීමට පොලිස් මූලස්ථානය තීරණය කර තිබේ.", "source": "https://sinhala.adaderana.lk/"},
{"id": "66343c90-1c3a-11f0-9f51-9e2eb13e1f7d", "title": "ජනපති සිරි දළදා වන්දනාවට එක්වූ අයුරු", "url": "https://sinhala.adaderana.lk/news/208950", "cover_image": "https://s3.amazonaws.com/adaderanasinhala/1744965853-HE-L.jpg", "date_published": "2025-04-18T14:10:00Z", "content": "වසර 16කට පසු මෙවර පැවැත්වෙන “සිරි දළදා වන්දනාව” සමාරම්භක අවස්ථාව සඳහා අද (18) දහවල් ‍ජනාධිපති අනුර කුමාර දිසානායක මහතා මහනුවරට පැමිණියේය. ඉන් අනතුරුව දළදා වහන්සේ වැද පුදා ගැනීමට ජනාධිපතිවරයා එක්විය. මෙම අවස්ථාවට රාජ්‍ය තාන්ත්‍රිකයින් විශාල පිරිසක් ද එක්වී තිබුණි. පසුව මහජනතාව සඳහා සිරි දළදා වන්දනාව ආරම්භ කෙරුණි.", "source": "https://sinhala.adaderana.lk/"},
{"id": "66365ba1-1c3a-11f0-87ee-9e2eb13e1f7d", "title": "යේමනයේ ඉන්ධන ගබඩාවකට අමෙරිකානු ප්‍රහාරයක් - 38ක් මරුට", "url": "https://sinhala.adaderana.lk/news/208952", "cover_image": null, "date_published": "2025-04-18T14:48:00Z", "content": "යේමනයේ ඉන්ධන ගබඩා සංකීර්ණයකට අමෙරිකානු හමුදා එල්ල කළ ප්‍රහාරයකින් පුද්ගලයින් 38 දෙනෙකු මියගොස් තිබේ. එහිදි තවත් පුද්ගලයින් 100ක වැඩි සංඛ්‍යාවක් තුවාල ලබා ඇති බව විදෙස් මාධ්‍ය වාර්තා කළේය. ප්‍රහාරයත් සමඟ එම ස්ථානයේ දැවැන්ත පිපිරීමක් සහ ගින්නක් හට ගෙන ඇති බව සඳහන්ය. හූති කැරලිකරුවන් ඉලක්ක කර ගනිමින් අදාළ ප්‍රහාරය සිදුකළ බව අමෙරිකානු ආරක්ෂක අංශ සඳහන් කර ඇත. කෙසේවෙතත් ප්‍රහාරයෙන් සිවිල් වැසියන් මියගොස් ඇති බව හූති කැරලිකරුවන් සඳහන් කර තිබේ.", "source": "https://sinhala.adaderana.lk/"},
{"id": "66381a82-1c3a-11f0-a380-9e2eb13e1f7d", "title": "චණ්ඩ වූ ට්‍රම්ප් චීනයට හිස නමයි ද ?", "url": "https://sinhala.adaderana.lk/news/208951", "cover_image": "https://s3.amazonaws.com/adaderanasinhala/1744966406-trump-l.jpg", "date_published": "2025-04-18T14:16:00Z", "content": "චීනය සමග පවතින වෙළෙඳ යුද්ධය සම්බන්ධයෙන් එකඟතාවකට එළැඹීම පිළිබඳව අමෙරිකානු ජනාධිපති ඩොනල්ඩ් ට්‍රම්ප් ඉඟි පළකර තිබේ. ඔහු පවසා ඇත්තේ චීන ආනයන මත පනවන බදු ඉහළ නැංවීමට කටයුතු නොකරන බවයි. මේ අතර එරට ප්‍රවෘත්ති සාකච්ඡාවකදී මාධ්‍යවේදියෙකු ට්‍රම්ප්ගෙන් කළ ප්‍රශ්න කිරීමක් පිළිබඳවද විදෙස් මාධ්‍ය වාර්තාකර තිබුණි. එහිදී එම මාධ්‍යවේදියා   යනුවෙන් විමසා ඇත. ඊට පිළිතුරු ලෙස ජනාධිපති ට්‍රම්ප් පවසා ඇත්තේ,   යනුවෙනි.", "source": "https://sinhala.adaderana.lk/"},
{"id": "663b6ba9-1c3a-11f0-a481-9e2eb13e1f7d", "title": "සිරි දළදා වන්දනාව සමාරම්භක අවස්ථාව", "url": "https://sinhala.adaderana.lk/news/208945", "cover_image": "https://s3.amazonaws.com/adaderanasinhala/1744960626-sri-dalada-L.jpg", "date_published": "2025-04-18T12:47:00Z", "content": "සකල ලෝ වාසීන්ගේ නොමඳ ගෞරවාදරයට පත්, මෙරට බෞද්ධයන්ගේ මුදුන්මල්කඩ වන අති පූජනීය ශ්‍රී දළදා වහන්සේ සියැසින් දැකබලා ගැනීමේ පින්සාර අවස්ථාව ශ්‍රී ලාංකිකයන්ට අද (18) උදාවී තිබේ. ඒ, 16 වසරකට පසු අද ඇරඹි සිරි දළදා වන්දනාව සමගිනි. ඒ අනුව අද පස්වරු 3:30 සිට පස්වරු 5:30 දක්වා, ජනතාවට දළදා වහන්සේ සියැසින් දැක වන්දනාමාන කරගත හැකිය. මේ වන විටත් දහස් සංඛ්‍යාත ජනකායක් සිරි දළදා වන්දනාවට මහනුවරට පැමිණ සිටී. ක්‍රිස්තු වර්ෂ 310දී පමණ ත්‍රිකුණාමලයේ අප්‍රකට වරායකින් ලංකාද්වීපයට වැඩම වූ දළදා වහන්සේ මෙරට රාජධානි කිහිපයකදීම සුරක්ෂිත කොට රැකබලා ගැනීමෙන් පසු වර්තමානයේ ඓතිහාසික සෙංකඩගල දළදා මැදුරේ ලෝවාසී ජනීජනයාගේ අපමණ ගරුබුහුමන් මැද වැඩ සිටී. මහජනතාව වෙනුවෙන් පැවැත්වුණු සිරි දළදා වන්දනාවේ පළමුවැන්න අදට වසර 1715කට පෙර අනුරපුර කිත්සිරිමෙවන් මහරජු දවස දක්වා දිවෙන බව දාඨා වංශයේත්, පාහියන් චීන දේශාඨන වාර්තාවලත් සඳහන් ය.  මෑතකාලීන ඉතිහාසයේ, 1828, 1882, 1972, 1978, 1991, 1995, 2001, 2004 සහ අවසන් වරට 2009 වසරේදීත් සිරි දළදා වන්දනාව පැවැත්වුණි. මේ අතර “සිරි දළදා වන්දනාව“ සඳහා පැමිණෙන සැදැහැවතුන් වෙනුවෙන් අද සිට විශේෂ දුම්රිය සේවයක් ක්‍රියාත්මක කෙරෙයි. දුම්රිය සාමාන්‍යාධිකාරී ධම්මික ජයසුන්දර මහතා සඳහන් කළේ, අද සිට මහනුවර දක්වා දුම්රිය ගමන්වාර 08ක් ක්‍රියාත්මක වන බවය. මහනුවර බලායාමට බොහෝ පිරිසක් ඊයේ රාත්‍රියේ සිටම කොළඹ කොටුව දුම්රිය ස්ථානයට පැමිණෙමින් සිටී. මේ අතර දිනපතා පෙරවරුවේ මහනුවර බලා යන ශීඝ්‍රගාමි දුම්රියට විශේෂ මැදිරියක්ද එක්කර ඇත්තේ සිරි දළදා වන්දනාව වෙත පැමිණෙන විදෙස් තානාපතිවරුන් සඳහාය. විදේශ කටයුතු අමාත්‍යාංශයේ ඉල්ලීමක් මත මෙම දුම්රිය මැදිරිය ධාවනයට එක්කර තිබේ. රාජ්‍ය තාන්ත්‍රිකයින් 44 දෙනෙකුගෙන් යුත් කණ්ඩායමක් සිරි දළදා වන්දනාව සමාරම්භක අවස්ථාව සඳහා මෙලෙස දුම්රියෙන් අද පැමිණ තිබුණි. මේ අතර සිරි දළදා වන්දනාව වෙනුවෙන් ලංකා ගමනාගමන මණ්ඩලයෙන් කොළඹ මධ්‍යම බස් නැවතුම්පොළේ සිට මහනුවර දක්වා විශේෂ බස් රථ යොදවා තිබේ. මෙම සේවාව ලබන 29 වනදා දක්වා ක්‍රියාත්මකය. සැදැහැවතුන්ට සිරි දළදා වන්දනාවට පැමිණිය හැකි ප්‍රවේශ මාර්ග තුනක් සකස් කර තිබේ. ඒ, ඩී.එස්. සේනානායක වීදිය දෙස සිට ශ්‍රී දළදා මාලිගාවේ පිවිසුම දක්වා, රතු බෝක්කුව දෙස සිට සංඝරාජ මාවත හරහා මාලිගාවේ ප්‍රධාන පිවිසුම දක්වා සහ රතු බෝක්කුව දෙස සිට මාලිගාව පෙදෙස හරහා මාලිගාවේ ප්‍රධාන පිවිසුම දක්වා වශයෙනි. මෙම පෝලිම්වල යාවත්කාලීන තොරතුරු හා රථවාහන ගාල්වල යාවත්කාලීන තොරතුරු www.police.lk වෙබ් අඩවිය හරහා සැදැහැවතුන්ට දැනගැනීමට අවස්ථාව සලසාදී තිබේ. මේ අතර සිරි දළදා වන්දනාව සඳහා පැමිණෙන සැදැහැවතුන් සුදු වතින් සැරසී පැමිණෙන ලෙසත්, විශාල ප්‍රමාණයේ ගමන්මලු , කැමරා, වීඩියෝ උපකරණ හා අනෙකුත් විද්‍යුත් උපකරණ ශ්‍රී දළදා මාලිගාව වෙත රැගෙන ඒමෙන් වළකින ලෙසත් පොලීසිය ඉල්ලා සිටී.", "source": "https://sinhala.adaderana.lk/"},
{"id": "6641be47-1c3a-11f0-b977-9e2eb13e1f7d", "title": "ජාතික ඔලිම්පික් කමිටුවේ විශේෂ මහ සභා රැස්වීම හදිසියේ නතර කරයි", "url": "https://sinhala.adaderana.lk/news/208948/%E0%B6%A2%E0%B7%8F%E0%B6%AD%E0%B7%92%E0%B6%9A-%E0%B6%94%E0%B6%BD%E0%B7%92%E0%B6%B8%E0%B7%8A%E0%B6%B4%E0%B7%92%E0%B6%9A%E0%B7%8A-%E0%B6%9A%E0%B6%B8%E0%B7%92%E0%B6%A7%E0%B7%94%E0%B7%80%E0%B7%9A-%E0%B7%80%E0%B7%92%E0%B7%81%E0%B7%9A%E0%B7%82-%E0%B6%B8%E0%B7%84-%E0%B7%83%E0%B6%B7%E0%B7%8F-%E0%B6%BB%E0%B7%90%E0%B7%83%E0%B7%8A%E0%B7%80%E0%B7%93%E0%B6%B8-%E0%B7%84%E0%B6%AF%E0%B7%92%E0%B7%83%E0%B7%92%E0%B6%BA%E0%B7%9A-%E0%B6%B1%E0%B6%AD%E0%B6%BB-%E0%B6%9A%E0%B6%BB%E0%B6%BA%E0%B7%92", "cover_image": "https://s3.amazonaws.com/adaderanasinhala/1744964948-olympic-L.jpg", "date_published": "2025-04-18T13:48:00Z", "content": "ජාතික ඔලිම්පික් කමිටුවේ සභාපති සහ නිලධාරී මණ්ඩලය වහාම ඉවත්කර ව්‍යාවස්ථාවට අනුව නව නිලධාරී මණ්ඩලයක් පත්කරන ලෙස ජාතික ක්‍රීඩා සංගම් සභාපතිවරුන්, ක්‍රීඩා අමාත්‍යවරයාගෙන් ඉල්ලීමක් කරයි. ජාතික ඔලිම්පික් කමිටුවේ ඉදිරි කටයුුතු පිළිබඳ සාකච්ඡා කිරීමට අති විශේෂ මහසභා රැස්වීමක් ඊයේ (17) පැවැත්වූ අතර එම හමුවෙන් පසු මාධ්‍යට අදහස් දක්වමින් ජාතික ක්‍රීඩා සංගම් සභාපතිවරුන් මෙම ඉල්ලීම සිදුකර තිබුණි. ජාත්‍යන්තර ඔලිම්පික් කමිටුව විසින් ශ්‍රී ලංකා ජාතික ඔලිම්පික් කමිටුවේ අරමුදල් අත්හිටුවීම ඇතුළුව ගැටලු කිහිපයක් සම්බන්ධයෙන් ඉදිරියේදී ගන්නා ක්‍රියාමාර්ග පිළිබඳ සාකච්ඡා කිරීම සඳහා අතිවිශේෂ මහා සභා රැස්වීමක් ඔලිම්පික් නිවහනේදී ඊයේ මෙලෙස කැඳවා තිබුණි. විශේෂ පොලිස් ආරක්ෂාවක් යටතේ මෙම විශේෂ මහා සභා රැස්වීම ආරම්භ වුයේ පස්වරු 5.30ට පමණය. සමාජික සංගම් 27කගේ පමණ සහභාගීත්වයෙන් ආරම්භ කෙරුණු  රැස්වීම පැය පහකට ආසන්න කාලයක් පැවැත්වුණු අතර රාත්‍රී 9ට පමණ හදිසියේ රැස්වීම නවතා දැමීමට ඔලිම්පික් කමිටු සභාපතිවරයා කටයුතු කළ බවද වාර්තා විය.", "source": "https://sinhala.adaderana.lk/"},
{"id": "6649d807-1c3a-11f0-a69c-9e2eb13e1f7d", "title": "විශේෂ දළදා ප්‍රදර්ශනයට ආරක්ෂාව සපයන පොලිස් නිලධාරීන්ට විශේෂ දීමනාවක්", "url": "https://sinhala.adaderana.lk/news/208949/%E0%B7%80%E0%B7%92%E0%B7%81%E0%B7%9A%E0%B7%82-%E0%B6%AF%E0%B7%85%E0%B6%AF%E0%B7%8F-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B6%BB%E0%B7%8A%E0%B7%81%E0%B6%B1%E0%B6%BA%E0%B6%A7-%E0%B6%86%E0%B6%BB%E0%B6%9A%E0%B7%8A%E0%B7%82%E0%B7%8F%E0%B7%80-%E0%B7%83%E0%B6%B4%E0%B6%BA%E0%B6%B1-%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%8A-%E0%B6%B1%E0%B7%92%E0%B6%BD%E0%B6%B0%E0%B7%8F%E0%B6%BB%E0%B7%93%E0%B6%B1%E0%B7%8A%E0%B6%A7-%E0%B7%80%E0%B7%92%E0%B7%81%E0%B7%9A%E0%B7%82-%E0%B6%AF%E0%B7%93%E0%B6%B8%E0%B6%B1%E0%B7%8F%E0%B7%80%E0%B6%9A%E0%B7%8A", "cover_image": "https://s3.amazonaws.com/adaderanasinhala/1744964421-police-news-600.jpg", "date_published": "2025-04-18T13:50:00Z", "content": "\"සිරි දළදා වන්දනාව\" විශේෂ දළදා ප්‍රදර්ශනය වෙනුවෙන් රාජකාරිවල යෙදී සිටින පොලිස් නිලධාරීන්ට විශේෂ ගමන් වියදම් සහ සංයුක්ත දීමනාවක් ලබා දීමට පොලිස් මූලස්ථානය පියවර ගෙන තිබේ. අද (18) දිනයේ සිට එළැඹෙන 27 වැනි දින දක්වා මහනුවර ශ්‍රී දළදා මාලිගා පරිශ්‍රයේ පැවැත්වීමට නියමිත විශේෂ දළදා ප්‍රදර්ශනය සඳහා පැමිණෙන දෙස් විදෙස් බැතිමතුන්ගේ ආරක්ෂාව සඳහා පොලීසිය විසින් විශේෂ ආරක්ෂක හා රථවාහන සැලැස්මක් ක්‍රියාත්මක කිරීමට පියවර ගෙන ඇත. ඒ අනුව මේ සඳහා සහභාගී වන සියලුම පොලිස් නිලධාරීන්ට විශේෂ ගමන් වියදම් හා සංයුක්ත දීමනාවක් ලබා දීමට වැඩබලන පොලිස්පතිවරයා  විසින් පොලීසිය වෙත උපදෙස් ලබා දී තිබේ. මේ අනුව විශේෂ රාජකාරි යෙදි සිටින නිලධාරීන්ට තම සේවා ස්ථානයෙන් බැහැරව දින 10කට අධික කාලයක් දිවා සහ රාත්‍රි කටයුතු සිදු කිරීම හේතුවෙන් එම නිලධාරීන්ට දැරීමට සිදුවන අමතර වියදම් සලකා බලා මෙම විශේෂ දීමනාව ලබා දීමට පොලිස් මූලස්ථානය තීරණය කර තිබේ.", "source": "https://sinhala.adaderana.lk/"},
{"id": "66574f70-1c3a-11f0-bb3f-9e2eb13e1f7d", "title": "ජනපති සිරි දළදා වන්දනාවට එක්වූ අයුරු", "url": "https://sinhala.adaderana.lk/news/208950/%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B7%83%E0%B7%92%E0%B6%BB%E0%B7%92-%E0%B6%AF%E0%B7%85%E0%B6%AF%E0%B7%8F-%E0%B7%80%E0%B6%B1%E0%B7%8A%E0%B6%AF%E0%B6%B1%E0%B7%8F%E0%B7%80%E0%B6%A7-%E0%B6%91%E0%B6%9A%E0%B7%8A%E0%B7%80%E0%B7%96-%E0%B6%85%E0%B6%BA%E0%B7%94%E0%B6%BB%E0%B7%94", "cover_image": "https://s3.amazonaws.com/adaderanasinhala/1744965853-HE-L.jpg", "date_published": "2025-04-18T14:10:00Z", "content": "වසර 16කට පසු මෙවර පැවැත්වෙන “සිරි දළදා වන්දනාව” සමාරම්භක අවස්ථාව සඳහා අද (18) දහවල් ‍ජනාධිපති අනුර කුමාර දිසානායක මහතා මහනුවරට පැමිණියේය. ඉන් අනතුරුව දළදා වහන්සේ වැද පුදා ගැනීමට ජනාධිපතිවරයා එක්විය. මෙම අවස්ථාවට රාජ්‍ය තාන්ත්‍රිකයින් විශාල පිරිසක් ද එක්වී තිබුණි. පසුව මහජනතාව සඳහා සිරි දළදා වන්දනාව ආරම්භ කෙරුණි.", "source": "https://sinhala.adaderana.lk/"},
{"id": "66802503-1c3a-11f0-bc5c-9e2eb13e1f7d", "title": "චණ්ඩ වූ ට්‍රම්ප් චීනයට හිස නමයි ද ?", "url": "https://sinhala.adaderana.lk/news/208951/%E0%B6%A0%E0%B6%AB%E0%B7%8A%E0%B6%A9-%E0%B7%80%E0%B7%96-%E0%B6%A7%E0%B7%8A%E2%80%8D%E0%B6%BB%E0%B6%B8%E0%B7%8A%E0%B6%B4%E0%B7%8A-%E0%B6%A0%E0%B7%93%E0%B6%B1%E0%B6%BA%E0%B6%A7-%E0%B7%84%E0%B7%92%E0%B7%83-%E0%B6%B1%E0%B6%B8%E0%B6%BA%E0%B7%92-%E0%B6%AF-", "cover_image": "https://s3.amazonaws.com/adaderanasinhala/1744966406-trump-l.jpg", "date_published": "2025-04-18T14:16:00Z", "content": "චීනය සමග පවතින වෙළෙඳ යුද්ධය සම්බන්ධයෙන් එකඟතාවකට එළැඹීම පිළිබඳව අමෙරිකානු ජනාධිපති ඩොනල්ඩ් ට්‍රම්ප් ඉඟි පළකර තිබේ. ඔහු පවසා ඇත්තේ චීන ආනයන මත පනවන බදු ඉහළ නැංවීමට කටයුතු නොකරන බවයි. මේ අතර එරට ප්‍රවෘත්ති සාකච්ඡාවකදී මාධ්‍යවේදියෙකු ට්‍රම්ප්ගෙන් කළ ප්‍රශ්න කිරීමක් පිළිබඳවද විදෙස් මාධ්‍ය වාර්තාකර තිබුණි. එහිදී එම මාධ්‍යවේදියා   යනුවෙන් විමසා ඇත. ඊට පිළිතුරු ලෙස ජනාධිපති ට්‍රම්ප් පවසා ඇත්තේ,   යනුවෙනි.", "source": "https://sinhala.adaderana.lk/"},
{"id": "66846716-1c3a-11f0-9f00-9e2eb13e1f7d", "title": "යේමනයේ ඉන්ධන ගබඩාවකට අමෙරිකානු ප්‍රහාරයක් - 38ක් මරුට", "url": "https://sinhala.adaderana.lk/news/208952/%E0%B6%BA%E0%B7%9A%E0%B6%B8%E0%B6%B1%E0%B6%BA%E0%B7%9A-%E0%B6%89%E0%B6%B1%E0%B7%8A%E0%B6%B0%E0%B6%B1-%E0%B6%9C%E0%B6%B6%E0%B6%A9%E0%B7%8F%E0%B7%80%E0%B6%9A%E0%B6%A7-%E0%B6%85%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F%E0%B6%B1%E0%B7%94-%E0%B6%B4%E0%B7%8A%E2%80%8D%E0%B6%BB%E0%B7%84%E0%B7%8F%E0%B6%BB%E0%B6%BA%E0%B6%9A%E0%B7%8A---38%E0%B6%9A%E0%B7%8A-%E0%B6%B8%E0%B6%BB%E0%B7%94%E0%B6%A7", "cover_image": null, "date_published": "2025-04-18T14:48:00Z", "content": "යේමනයේ ඉන්ධන ගබඩා සංකීර්ණයකට අමෙරිකානු හමුදා එල්ල කළ ප්‍රහාරයකින් පුද්ගලයින් 38 දෙනෙකු මියගොස් තිබේ. එහිදි තවත් පුද්ගලයින් 100ක වැඩි සංඛ්‍යාවක් තුවාල ලබා ඇති බව විදෙස් මාධ්‍ය වාර්තා කළේය. ප්‍රහාරයත් සමඟ එම ස්ථානයේ දැවැන්ත පිපිරීමක් සහ ගින්නක් හට ගෙන ඇති බව සඳහන්ය. හූති කැරලිකරුවන් ඉලක්ක කර ගනිමින් අදාළ ප්‍රහාරය සිදුකළ බව අමෙරිකානු ආරක්ෂක අංශ සඳහන් කර ඇත. කෙසේවෙතත් ප්‍රහාරයෙන් සිවිල් වැසියන් මියගොස් ඇති බව හූති කැරලිකරුවන් සඳහන් කර තිබේ.", "source": "https://sinhala.adaderana.lk/"},
{"id": "91767362-1c3a-11f0-9072-9e2eb13e1f7d", "title": "පේරු රාජ්‍යයේ හිටපු ජනධිපතිට වසර 15ක සිර දඬුවම්", "url": "https://www.itnnews.lk/2025/04/16/680366/", "cover_image": "https://www.itnnews.lk/wp-content/uploads/2025/04/pp-1-860x615.jpg", "date_published": "2025-04-16T10:08:19Z", "content": "පේරු හි හිටපු ජනාධිපතිවරයා සහ ජනාධිපති ආර්යාවට වසර 15 ක සිර දඬුවමක් නියම කළ බව විදෙස් මාධ්‍ය වාර්තා කරනවා. පේරු හි හිටපු ජනාධිපති ඔලන්ටා හුමාලා මුදල් විශුද්ධිකරණය සම්බන්ධයෙන් එරට අධිකරණය වරදකරුවෙකු කර තිබෙනවා. ලීමා අගනුවර අධිකරණය ප්‍රකාශ කළේ, 2006 හා 2011 වසර වලදී ඔහුගේ මැතිවරණ ව්‍යාපාර සඳහා මුදල් සැපයීම වෙනුවෙන් හුමාලා බ්‍රසීල ඉදිකිරීම් සමාගමක් වන ඔඩෙබ්‍රෙක්ට් වෙතින් නීති විරෝධී අරමුදල් ලබාගෙන ඇති බවයි. හුමාලා සමඟ ඔහුගේ බිරිඳ වන නදීන් හෙරෙඩියා ද මුදල් විශුද්ධිකරණය සම්බන්ධයෙන් වරදකාරියක කර තිබෙන බව එරට මාධ්‍ය වාර්තා කළා. කෙසේ වෙතත් හෙරෙඩියාට බ්‍රසීලය විසින් සරණාගතභාවය ලබා දී තිබෙනවා. වසර තුනකට වැඩි කාලයක් පැවති දීර්ඝ නඩු විභාගයකින් අනතුරුව අධිකරණය තීන්දුව ලබා දුන් බවයි එරට මාධ්‍ය වාර්තා කළේ. එහෙත් 62 හැවිරිදි හිටපු ජනාධිපතිවරයා හා ඔහුගේ බිරිඳ අදාළ චෝදනා ප්‍රතික්ෂේප කරනවා.", "source": "https://www.itnnews.lk/"},
{"id": "91aed27f-1c3a-11f0-8a8f-9e2eb13e1f7d", "title": "වහන්න ගිය ලක්දිව ඉංජිනේරු සමාගමෙන් මාස 4කදී බස් 65ක් එළියට", "url": "https://www.itnnews.lk/2025/04/16/680411/", "cover_image": "https://www.itnnews.lk/wp-content/uploads/2025/04/ingi-860x615.jpg", "date_published": "2025-04-16T12:05:53Z", "content": "ලක්දිව ඉංජිනේරු සමාගම කියන්නේ ප්‍රවාහන හා මහාමාර්ග අමාත්‍යංශය යටතේ තියෙන ප්‍රධාන ආයතන 16කින් එකක්. හැබැයි මේ ආයතනය මීට මාස හයකට ඉහතදී නම් තිබුණේ ඈවර කරන්න ඔන්න මෙන්න කියලා. දැන් ලක්දිව ඉංජිනේරු සමාගම සේවකයින්ට ප්‍රසාද දීමනා ගෙවන තත්ත්වයට පත්වෙලා. මේ ලක්දිව ඉංජිනේරු සමාගම ඉදිරියට ආ ගමන් මග. ලක්දිව ඉංජිනේරු සමාගම මගින් සිදුකරන්නේ බස් රථ අලුත්වැඩියා කරන එකයි. පසුගිය කාලවලදී මේ ඉංජිනේරු සමාගමට එතරම් තැනක් ලබාදී තිබුණේ නැහැ. දිවයිනේ පිහිටි ඩිපෝවල කොපමණ බස් රථ සංඛ්‍යාවක් ධාවනයට යොදවන්නේ නැතුව තැන් තැන්වල නතර කරල තියෙනවද ? හැබැයි මේ බස් රථ බොහොමයක් සුලු අලුත්වැඩියාවක් කරලා ධාවනයට යොදවන්න පුළුවන් බස් රථ. ඒත් ඒවා ගැන කිසිම තැකීමක් සිදුකරලා නැහැ. පසුගිය මාස 6 ඇතුළත මේ සමාගම මගින් බස් රථ 65කට අධික සංඛ්‍යාවක් අලුත්වැඩියා කර යළි ධාවනයට යොදවා තිබෙනවා ඒ වගේම සමාගමත් ලාභ ලබන තත්ත්වයට පත්වෙලා.", "source": "https://www.itnnews.lk/"},
{"id": "91d21628-1c3a-11f0-8539-9e2eb13e1f7d", "title": "අර්ථසාධක අරමුදලේ වටිනාකම ඉහළට", "url": "https://www.itnnews.lk/2025/04/16/680410/", "cover_image": "https://www.itnnews.lk/wp-content/uploads/2025/04/artha-860x615.jpg", "date_published": "2025-04-16T12:42:50Z", "content": "සේවක අර්ථසාධක අරමුදල 2024 වසර අවසානයේ දී විශ්‍රාම අරමුදල් අංශයේ සමස්ත වත්කම්වලින් 81.0%කට හිමිකම් කියමින් සේවක අර්ථසාධක අරමුදල තවදුරටත් එම අංශයෙහි ප්‍රධානත්වය දැරුවා. සේවක අර්ථසාධක අරමුදලෙහි ශුද්ධ වටිනාකම 2023 වසර අවසානයේ දී වාර්තා කළ රුපියල් බිලියන 3,886.7ට සාපේක්ෂව 2024 වසර අවසානය වන විට රුපියල් බිලියන 4,375.7 දක්වා වාර්ෂික ලක්ෂ්‍යමය පදනම මත 12.6%කින් සැලකිය යුතු ලෙස වැඩි වුණා. 2024 වසර තුළ දී, අරමුදල ආයෝජන කිරීම තුළින් උපයන ලද ආදායම සහ ශුද්ධ දායක මුදල් ලැබීම් මෙම වර්ධනය සඳහා හේතු වි තිබෙනවා. ඊට සමගාමීව, මෙම කාලය තුළ සාමාජිකයන් වෙත වූ මුළු වගකීම ද 12.4%කින් වැඩි වුණා. මේ අතර, 2024 වසර සඳහා මුළු දායක මුදල් ලැබීම් රුපියල් බිලියන 234.4ක් දක්වා 11.3%කින් ඉහළ ගිය අතර, සාමාජිකයින්ට සහ ඔවුන්ගේ නෛතික උරුමක්කරුවන් හට ගෙවන ලද සමස්ත ප්‍රතිලාභ ප්‍රමාණය රුපියල් බිලියන 188.1 දක්වා 12.9% කින් අඩුවි තිබෙනවා. 2023 වසරේ දී රුපියල් බිලියන 5.3ක සෘණ අගයක් ලෙස වාර්තා වූ අරමුදලෙහි ශුද්ධ දායක මුදල් ලැබීමට සාපේක්ෂව එම අගය 2024 වසරේ දී රුපියල් බිලියන 46.3ක ධන අගයක් ලෙස වාර්තා වුණා. 2024 වසර තුළ අරමුදලේ සමස්ත ආයෝජන ආදායම රුපියල් බිලියන 513.8ක් ලෙස වාර්තා වූ අතර, එය පෙර වසරේ වාර්තා කළ රුපියල් බිලියන 481.1 හා සැසඳීමේ දී 6.8%ක කැපී පෙනෙන වර්ධනයක්. පොලී ආදායම, අරමුදලෙහි ප්‍රධාන ආදායම් ප්‍රභවය ලෙස අඛණ්ඩව පැවති අතර, එය 2023 වසරේ දී උපයන ලද රුපියල් බිලියන 442.4ට සාපේක්ෂව 2024 වසරේ දී රුපියල් බිලියන 455.1 දක්වා 2.9%කින් වර්ධනය වුණා. 2023 වසරේ දී රුපියල් බිලියන 3.0ක් වූ ලාභාංශ ආදායම 2024 වසරේ දී රුපියල් බිලියන 5.5ක් දක්වා 82.9%කින් ඉහළ ගියා. 2023 වසරේ දී රුපියල් බිලියන 23.8ක් ලෙස වාර්තා වූ සාධාරණ අගයට (fair value) ඇති ලැයිස්තුගත කොටස් ආයෝජනවල ශුද්ධ ලාභයට සාපේක්ෂව, 2024 වසර සඳහා එම ලාභය රුපියල් බිලියන 49.2ක් ලෙස වාර්තා වුණා. 2024 වසර තුළ දී අරමුදලෙහි දළ ආදායමට සාපේක්ෂව මෙහෙයුම් වියදම් අනුපාතය 0.6%ක මට්ටමක පවත්වා ගෙන යන ලදී. එසේ වුව ද, ආයෝජන ආදායම වැඩි වීම හේතුවෙන් 2024 වසරේ දී අරමුදලේ බදු වියදම ද රුපියල් බිලියන 64.1ක් දක්වා ඉහළ ගියා. මුදල් හා කම්කරු විෂයන් භාර අමාත්‍යවරුන්ගේ එකඟත්වය ලැබීමට යටත්ව, 2024 වසර සඳහා සාමාජික ශේෂයන් මත 11.00%ක පොලී අනුපාතයක් මහ බැංකුවේ පාලක මණ්ඩලය විසින් අනුමත කර තිබෙනවා. ශ්‍රී ලංකා මහ බැංකුව විසින් නිකුත් කරන ලද 2024 වාර්ෂික ආර්ථික විවරණයෙහි මේ බව සඳහන් වනවා.", "source": "https://www.itnnews.lk/"},
{"id": "91e030f5-1c3a-11f0-a374-9e2eb13e1f7d", "title": "ලොව උසම පාලම ජුනි මාසයේ විවෘත කිරීමට චීනය සැරසෙයි", "url": "https://www.itnnews.lk/2025/04/16/680395/", "cover_image": "https://www.itnnews.lk/wp-content/uploads/2025/04/pala-860x615.jpg", "date_published": "2025-04-16T10:38:25Z", "content": "ලොව උසම පාලම ලබන ජුනි මාසයේ විවෘත කිරීමට චීනය සූදානම් වනවා. නිරිතදිග චීනයේ ගුයිෂෝ හි හුවාජියැං ග්‍රෑන්ඩ් කැනියන් පාලමේ ඉදිකිරීම් දැනට අවසන් අදියරේ පවතිනවා. එය ගංගා මට්ටමේ සිට අඩි 2,051 ක් උසින් පිහිටා ඇති අතර දැනට උසම පාලම ලෙසින් සැලකෙන ප්‍රංශයේ මිල්ලාවු වයඩැක්ට් පාලමට වඩා අඩි 947 ක් උසින් යුතු වනවා. මෙම පාලම වානේ  එල්ලෙන පාලමක් වන අතර එහි මුළු දිග අඩි 9,482 ක්. ඉදිකිරීම් නිල වශයෙන් 2022 වසරේ ජනවාරි 18 වන දා ආරම්භ වූ අතර ලබන ජුනි 30 වන දා අවසන් කිරීමට නියමිතයි. මෙහි බර ටොන් 22,000 ක් පමණ වන අතර එය අයිෆල් කුළුණු තුනක බරට සමාන වනවා.", "source": "https://www.itnnews.lk/"},
{"id": "92155101-1c3a-11f0-9e5a-9e2eb13e1f7d", "title": "ආසියාවේ ප්‍රමුඛතම ආහාර  ප්‍රදර්ශනයට ශ්‍රී ලංකාවත් එක් වෙයි", "url": "https://www.itnnews.lk/2025/04/16/680365/", "cover_image": "https://www.itnnews.lk/wp-content/uploads/2025/04/ex-1-860x615.jpg", "date_published": "2025-04-16T10:16:52Z", "content": "ආසියාවේ ප්‍රමුඛතම ආහාර පාන ප්‍රදර්ශනයට ශ්‍රී ලංකාවත් එක් වුණා. ඒ සිලෝන් ටී නමින් ලොවම හදුනන අපගේ තේ, පොල් නිෂ්පාදන සහ පානීය ජලය ප්‍රවර්ධනය කරමිනුයි. ශ්‍රී ලංකාව වෙළද හා සංචාරක ගමනාන්තයක් ලෙස ප්‍රවර්ධනය කිරීමේදී ආහාරපාන ප්‍රමුඛ ක්ෂේත්‍රයක් වශයෙන් හදුනාගෙන තිබෙනවා. ආසියාවේ ප්‍රමුඛතම ආහාර ප්‍රදර්ශනය ලෙස සැලකෙන ෆුඩ් ඇන්ඩ් හොටෙල් ඒෂියා ප්‍රදර්ශනය සිංගප්පූරුවේ එක්ස්පෝ ප්‍රදර්ශන හා සම්මේලන පරිශ්‍රයේදී පැවැත්වුණා. ඒ එරට රාජ්‍ය අමාත්‍ය හා වෙළද හා කර්මාන්ත අමාත්‍ය ඇල්වින් ටාන් මහතාගේ ප්‍රධානත්වයෙන්. ශ්‍රී ලංකාවේ සංගප්පූරු මහකොමසාරිස් සෙනරත් දිසානායක සහ මහකොමසාරිස් කාර්යාලයේ  අමාත්‍ය වානිජ යසන්ත යද්දෙහි  යන මහත්වරුන් ද ඊට එක්ව සිටියා. ශ්‍රී ලංකාවේ තේ, පොල් නිෂ්පාදන හා පානීය ජලය අපනයනය ප්‍රවර්ධනය මෙහිදී සිදු කෙරුණා. මෙම ප්‍රදර්ශනයට පූර්වගාමීව සිංගප්පූරුවේ ශ්‍රී ලංකා මහකොමසාරිස් කාර්යාලය එරට ආනයන ප්‍රජාව දැනුවත් කරමින් ඔවුන් ශ්‍රී ලංකා ප්‍රදර්ශන කුටි වෙත යොමු කිරීමේ සම්බන්ධීකරණ කාර්යය ඉටු කළා. ව්‍යාපාරික හමුවීම් ද සංවිධාන කළා. ලොව රටවල් 50 ක් නියෝජනය කළ මෙම ප්‍රදර්ශනයට  ප්‍රදර්ශන කුටි 1600 ක් පමණ ඇතුළත් වුණා", "source": "https://www.itnnews.lk/"},
{"id": "9226d825-1c3a-11f0-b3d4-9e2eb13e1f7d", "title": "මහියංගනය  වෙඩි තැබීම ගැන තවත් කරුණු රැසක් හෙළි වෙයි", "url": "https://www.itnnews.lk/2025/04/16/680379/", "cover_image": "https://www.itnnews.lk/wp-content/uploads/2025/04/hondama-860x615.jpg", "date_published": "2025-04-16T10:30:57Z", "content": "මහියංගනය  දොඩම්වත්ත ප්‍රදේශයේදී සිදු වූ වෙඩි තැබීම සම්බන්ධයෙන් තවත් කරුණු රැසක් අනාවරණය කර ගෙන ඇති බව පොලීසිය පවසනවා. මහියංගනය නගරයේ පිරිස් සහ මහියංගනය දොඩම්වත්ත ගම්මානයේ පිරිසක් අතර කලක සිට පවතින ගැටුමක් දුරදිග යාම හේතුවෙනුයි ඊයේ මෙම වෙඩි තැබීම සිදුවී තිබෙන්නේ. ඊයේ දිනයේ මහියංගනය නගරයේ පැවති අලුත් අවුරුදු උත්සවයකදී එම දෙපිරිස තුළ ඇති වූ බහින් බස්වීමක් දුරිදිගයාම හේතුවෙන් මෙම ආරවුල හට ගෙන තිබෙනවා. පසුව මහියංගන නගරයේ පිරිස දොඩම්වත්ත ගම්මානයේ ගෙවල් 20 ප්‍රදේශයට ගොස් එහි සිටි පුද්ගලයින්ට පහරදී ඇති අතර අනතුරුව වෙඩි තැබීමක් ද සිදු කර තිබෙනවා. කෙසේ වෙතත් මෙහිදී එක් පුද්ගලයෙකු වෙඩි වැදී තුවා ලබා ඇති අතර ඔහු වෙඩි තැබූ පුද්ගලයින් සමග පැමිණි අයෙකු බවයි පොලීසිය සදහන් කරන්නේ. කෙසේ වෙතත් මේ වන විට මහියංගනය පොලීසිය සිදු කළ පුද්ගලයා සහ එම ගිනි අවිය අත්අඩංගුවට ගෙන තිබෙනවා. මේ අතර ගම්පහ  බස් නැවතුම්පොල අසල යතුරු පැදියකින් පැමිණි පුද්ගලයන් දෙ‍දෙනෙකු මාර්ගයේ ගමන් ගන්නා ලොරි රථයක් ඉලක්ක කර ගනිමින් අද වෙඩි තැබීමක් සිදු කර තිබෙනවා. කෙසේ වෙතත් එම වැඩි තැබීමෙන් ලොරියේ ගමන්ගත් පුද්ගලයින්ට කිසිදු හානියක් සිදු වී නැහැ. මෙම වෙඩි තැබීම පසුගියදා අලුත්කඩේ අධිකරණය තුළදී ඝාතනයට ලක් වූ සංජීව  කුමාර සමරරත්න නැමැත්තා ඝාතනය සම්බන්ධයෙන් චෝදනා එල්ල වී තිබෙන අවිශ්ක නැමැත්තාගේ ඥාතියෙකු  ඉලක්ක කර ගනිමින් එල්ල කරන ලද වෙඩි ප්‍රහාරයක් බවයි පොලීසිය සැක කරන්නේ. සංජීව කුමාර ඝාතනය සම්බන්ධයෙන් පලිගැනීමක් ලෙස  මෙම වෙඩි ප්‍රහාරට එල්ල කර ඇති බවට පොලීසිය සදහන් කරනවා.", "source": "https://www.itnnews.lk/"},
{"id": "9229063c-1c3a-11f0-9d5c-9e2eb13e1f7d", "title": "මහනුවර පාසල් රැසකට නිවාඩු දෙයි", "url": "https://www.itnnews.lk/2025/04/16/680374/", "cover_image": "https://www.itnnews.lk/wp-content/uploads/2025/04/kaaa-860x615.jpg", "date_published": "2025-04-16T14:06:32Z", "content": "මහනුවර අධ්‍යාපන කලාපයේත්, වත්තේගම අධ්‍යාපන කලාපයේත්, දෙනුවර අධ්‍යාපන කලාපයේත් තෝරාගත් පාසල් 49 කට ලබන 21 වනදා සිට 25 වනදා දක්වා නිවාඩු ලබාදී ඇති බව මහනුවර කලාප අධ්‍යාපන කාර්යාලය නිවේදනය කරනවා. දළදා වන්දනාව හේතුවෙන් මහනුවර නගරය ආශ්‍රිතව ඇතිවන තදබදය හේතුවෙන් පාසැල් සිසුන් අපහසුතාවයට පත්වීම වලක්වා ගැනීමටයි මෙම පියවර ගෙන ඇත්තේ. කලාප අධ්‍යාපන කාර්යාලය සඳහන් කරන්නේ ඒ වෙනුවට එම පාසල්  අප්‍රේල් 28 වනදා සිට සති 5ක් අතිරේකව පැයක්  පැවැත්වෙන බවයි.", "source": "https://www.itnnews.lk/"},
{"id": "926175c2-1c3a-11f0-8f83-9e2eb13e1f7d", "title": "ප්‍රංශය ඇල්ජීරියානු නිලධාරීන් 12 දෙනෙකු නෙරපා හරී", "url": "https://www.itnnews.lk/2025/04/16/680400/", "cover_image": "https://www.itnnews.lk/wp-content/uploads/2025/04/hea-860x615.jpg", "date_published": "2025-04-16T10:49:49Z", "content": "ප්‍රංශය ඇල්ජීරියානු නිලධාරීන් 12 දෙනෙකු නෙරපා හැර තිබෙනවා. ඒ දෙරට අතර රාජ්‍ය තාන්ත්‍රික මත ගැටුමක් හේතුවෙන්. දෙරට අතර ආතතීන්ට හේතු වූ ප්‍රංශ නිලධාරීන් නෙරපා හැරීමේ සිද්ධියට ප්‍රතිචාර ලෙසයි මෙම පියවර ගෙන ඇත්තේ. ඇල්ජීරියාව ප්‍රංශ නිලධාරින් නෙරපා හැරීම නිවේදනය කිරීමෙන් දිනකට පසු ප්‍රංශය මෙය සිදු කිරීම විශේෂත්වයක්. ප්‍රංශ-ඇල්ජීරියානු ලේඛක බුවාලම් සන්සාල් ඇල්ජීරියාව අත්අඩංගුවට ගැනීමෙන් පසු නොවැම්බර් මාසයේදී දෙරට අතර මතබේදාත්මක තත්ත්වය උච්චතම අවස්ථාවට පැමිණියා. ඔහුට වසර පහක සිර දඬුවමක් නියම කිරීමටයි කටයුතු කර ඇත්තේ. දෙරට අතර මත ගැටුම මේ වන විට දේශපාලනික වශයෙන් බලපෑම් රැසක් එල්ල කරනු ඇති විචාරකයන් පවසනවා.", "source": "https://www.itnnews.lk/"},
{"id": "92b88c15-1c3a-11f0-98a1-9e2eb13e1f7d", "title": "රාජ්‍ය සේවයේ පරමාදර්ශී ආයතනය බවට පත්වෙමින් වගකීම් නිසි ලෙස ඉටු කරමු", "url": "https://www.itnnews.lk/2025/04/16/680406/", "cover_image": "https://www.itnnews.lk/wp-content/uploads/2025/04/llll-860x615.jpg", "date_published": "2025-04-17T14:06:29Z", "content": "ජනාධිපති කාර්යාලයේ කාර්ය මණ්ඩලය සිංහල හා දෙමළ අලුත් අවුරුද්දෙන් පසු නව වසරේ රාජකාරී ආරම්භ කිරීම ජනාධිපති ලේකම් ආචාර්ය නන්දික සනත් කුමානායක මහතාගේ ප්‍රධානත්වයෙන්අද (16) පෙරවරුවේ ජනාධිපති කාර්යාලයේදී සිදු වී තිබෙනවා. ජනාධිපති ලේකම්වරයා මෙහිදී කාර්ය මණ්ඩලය වෙත අලුත් අවුරුදු සුබ පැතුම් එක් කරමින් සුහද කතාබහක නිරත වුණා. අනතුරුව, කාර්ය මණ්ඩලය ඇමතූ ජනාධිපති ලේකම් ආචාර්ය නන්දික සනත් කුමානායක මහතා සඳහන් කළේ රට තුළ නව පරිවර්තනයක් ඇති කරමින්, අලුත් රටක් නිර්මාණය කිරීමට ජනාධිපතිවරයා ගෙන යන වැඩපිළිවෙළ ශක්තිමත් කිරීමට රාජ්‍ය සේවයේ සියලුදෙනා අලුත් අවුරුදු අධිෂ්ඨානයකින් හා \nනව ජවයකින් කටයුතු කරනු ඇතැයි තමන් අපේක්ෂා කරන බවයි. මෙහිදී, රාජ්‍ය සේවයේ පරමාදර්ශී ආයතනය බවට පත් වෙමින්, නව ආකල්ප වඩවා ගනිමින් තමන් වෙත පැවරෙන වගකීම් නිසි ලෙස ඉටු කිරීමට සිය කාර්ය මණ්ඩලයට ආරාධනා කළ ජනාධිපති ලේකම්වරයා මෙතෙක් කැපවීමෙන් කටයුතු කිරීම පිළිබඳව සියලුදෙනා වෙත ස්තූතියද පිරිනැමුවා. මින් අනතුරුව, ජනාධිපති ලේකම්වරයා ඇතුළු පිරිස සිංහල හා දෙමළ අලුත් අවුරුද්ද වෙනුවෙන් සංවිධානය කර තිබු තේ පැන් සංග්‍රහයටද එක් වුණා. ජනාධිපති ජ්‍යෙෂ්ඨ අතිරේක ලේකම්වරුන් වන කපිල ජනක බණ්ඩාර, රෝෂන් ගමගේ යන මහත්වරු ඇතුළු ජනාධිපතිකාර්ය මණ්ඩලයේ නිලධාරීන් මෙම අවස්ථාවට එක්ව සිටියා.", "source": "https://www.itnnews.lk/"},
{"id": "94368085-1c3a-11f0-934c-9e2eb13e1f7d", "title": "රොටුඹ වෙල් යාය අස්වැද්දීම ඇරඹේ", "url": "https://www.itnnews.lk/2025/04/17/680489/", "cover_image": "https://www.itnnews.lk/wp-content/uploads/2025/04/rotaba-860x615.png", "date_published": "2025-04-17T05:33:58Z", "content": "පුරන් කුඹුරු අස්වැද්දීමේ රජයේ වැඩපිළිවෙළ යටතේ මාතර දිස්ත්‍රික්කයේ පුරන් කුඹුරු අක්කර 5000 කට අධික ප්‍රමාණයක් වගා කිරීමට නියමිත අතර ඊට සමගාමීව පස්ගොඩ ප්‍රාදේශිය ලේකම් කොට්ඨාසයේ රොටුඹ වෙල්යාය අස්වැද්දීම සඳහා අවශ්‍ය මූලික කටයුතු සිදු කිරීම පසුගියදා සිදු කෙරුණා. මෙහි දී රොටුඹ ප්‍රදේශයේ ගොවි මහතුන්ගේ මූලිකත්වයෙන් වැපිරීමේ කටයුතු සිදු කළා.", "source": "https://www.itnnews.lk/"},
{"id": "946075b2-1c3a-11f0-9561-9e2eb13e1f7d", "title": "යහපත් දේශපාලන සංස්කෘතියක් නිර්මාණය කිරීමට හැකි වුණා", "url": "https://www.itnnews.lk/2025/04/17/680507/", "cover_image": "https://www.itnnews.lk/wp-content/uploads/2025/04/haba-860x615.jpg", "date_published": "2025-04-17T07:28:38Z", "content": "මෙතෙක් මෙරට නොතිබූ යහපත් දේශපාලන සංස්කෘතියක් රට තුළ නිර්මාණය කිරීමට ජාතික ජනබලවේගයට හැකි වූ බව අග්‍රාමාත්‍ය ආචාර්ය හරිනි අමරසූරිය පවසනවා. ජාතික ජනබලවේගයෙන් පළාත් පාලන ආයතනවලට තරග කරන අපේක්ෂකයන්ගේ ජය තහවුරු කිරීම සඳහා අඹතලේ ප්‍රදේශයේ  පැවති ජන හමුවකට එක්වෙමින් අග්‍රාමාත්‍යවරිය මේ බව කියා සිටියා. නියෝජ්‍ය අමාත්‍ය එරංග ගුණසේකර මහතා දඊට එක් වුණා.", "source": "https://www.itnnews.lk/"},
{"id": "9ae85311-1c3a-11f0-9eae-9e2eb13e1f7d", "title": "පාස්කු උත්සවයට විශේෂ පොලිස් ආරක්ෂාවක්", "url": "https://www.itnnews.lk/2025/04/17/680600/", "cover_image": "https://www.itnnews.lk/wp-content/uploads/2025/04/pp-860x615.jpg", "date_published": "2025-04-17T12:00:06Z", "content": "කිතුනු බැතිමතුන්ගේ පාස්කු උත්සවයේ දේව මෙහෙයන් (18) සහ (20) දිනයන්හි පැවැත්වෙන බැවින් බැතිමතුන්ගේ ආරක්ෂාව වෙනුවෙන් විශේෂ පොලිස් ආරක්ෂාවක් යෙදවීමට වැඩබලන පොලිස්පතිවරයා නිවේදනයක් නිකුත් කරමින් කොට්ඨාස භාර නිලධාරීන්ට උපදෙස් ලබදී තිබෙනවා. ඒ අනුව බැතිමතුන් වැඩි වශයෙන් පැමිණීම සිදුවිය හැකි දේවස්ථාන හඳුනාගෙන ඒ අවට ආරක්ෂාව තහවුරු කිරීමටත් කටයුතු කරන ලෙස එම නිවේදනයේ සඳහන්. එමෙන්ම ප්‍රධාන දේවමෙහෙයන් පැවැත්වෙන ස්ථාන සඳහා වැඩි අවධානයක් යොමු කර ආරක්ෂක ක්‍රියාමාර්ග ගන්න ලෙසටත් වැඩබලන පොලිස්පතිවරයා වදිදුරටත් උපදෙස් ලබා දුන්නා. මේ සඳහා පොලිස් නිලධාරින් , විශේෂ කාර්ය බලකාය හා ත්‍රිවිධ හමුදා නිලධාරින් රාජකාරි යෙදවීමට කටයුතු කරනු ලබනවා.", "source": "https://www.itnnews.lk/"},
{"id": "9c1650a5-1c3a-11f0-81ea-9e2eb13e1f7d", "title": "පුංචි ඡන්දයේ තැපැල් ඡන්ද දිනවල සංශෝධනයක්", "url": "https://www.itnnews.lk/2025/04/17/680585/", "cover_image": "https://www.itnnews.lk/wp-content/uploads/2025/04/ttt-860x615.jpg", "date_published": "2025-04-17T14:23:38Z", "content": "පළාත් පාලන ඡන්ද විමසීමට අදාළ තැපැල් ඡන්ද දින කිහිපයක වෙනසක් සිදුව තිබෙන බව මැතිවරණ කොමිසන් සභාව පවසනවා. ඒ අනුව අප්‍රේල් 22 සහ 23 යන දිනවල පැවැත්වීමට නියමිතව තිබූ පළාත් පාලන ඡන්ද විමසීමේ තැපැල් ඡන්ද දිනයන් 24, 25 යන දිනයන්වලට කල් දැමූ බව මැතිවරණ කොමිසමේ සභාපති දන්වා සිටිනවා. මේ අතර අදාළ ඡන්ද විමසීමේ තැපැල් ඡන්ද සලකුණු කිරීමේ දිනයන් ලෙස මීට පෙර නම් කර තිබූ අනෙකුත් දින දෙක වන 28 සහ 29 දිනවල තැපැල් ඡන්දය සලකුණු කිරීම සාමාන්‍ය පරිදිම පැවැත්වෙන බවයි ඔහු වැඩිදුරටත් සඳහන් කළේ. පළාත් පාලන ඡන්ද විමසීමට අදාළව ලබන 21 වනදා පළාත් පාලන ආයතන 112 ක් සදහා තැපැල් ඡන්ද පත්‍රිකා 232,558 ක් නිකුත් කිරීමට කටයුතු යොදා ඇති බව මැතිවරණ කොමිෂන් සභාව ප්‍රකාශ කළා. පසුගිය 07 වනදා වන විට පළාත් පාලන ආයතන 113 කට අදාළව තැපැල් ඡන්ද පත්‍රිකා 1 87,345 ක් සහ පසුගිය 10 වනදා වනවිට පළාත් පාලන ආයතන 105 ක් සදහා තැපැල් ඡන්ද පත්‍රිකා 211,904 ක් නිකුත් කර තිබෙනවා. එමෙන්ම පෙරේදා (15) දින වන විට පළාත් පාලන ආයතන 9 ක් සදහා තැපැල් ඡන්ද පත්‍රිකා 16,688 ක් නිකුත් කර ඇති බවයි මැතිවරණ කොමිසම වැඩිදුරටත් සදහන් කළේ.", "source": "https://www.itnnews.lk/"},
{"id": "9c3ccb63-1c3a-11f0-ac43-9e2eb13e1f7d", "title": "නිමේෂ් සත්සරගේ මෘත දේහය –  නව පශ්චාත් මරණ පරීක්ෂණයකට දින දෙයි", "url": "https://www.itnnews.lk/2025/04/17/680605/", "cover_image": "https://www.itnnews.lk/wp-content/uploads/2025/04/nime-860x615.jpg", "date_published": "2025-04-17T13:05:06Z", "content": "වැලිකඩ පොලීසිය මගින් අත්අඩංගුවට ගැනීනේ පසුව මරණයට පත් වූ නිමේෂ් සත්සර නැමති තරුණයාගේ මෘත දේහය පශ්චාත් මරණ පරික්ෂණයක් සිදු කිරීම සඳහා ලබන 23 වනදා ගොඩගන්නා ලෙසට කොළඹ ප්‍රධාන මහේස්ත්‍රාත් අධිකරණය නියෝග කළා. මෙම මෘත දේහය මේ මස 23 වනදා ගොඩගැනීමට අවසර දෙන ලෙසට කොළඹ අධිකරණ වෛද්‍ය නිලධාරියා ඉල්ලීමක් කර ඇති බවට අපරාධ පරීක්ෂණ දෙපාර්තමේන්තුව අධිකරණයට කරුණු වාර්තා කළා. ඒ අනුවයි කොළඹ අතිරේක මහේස්ත්‍රාත් මොහොමඩ් රිස්වාන් මහතා මෙම නියෝගය නිකුත් කර ඇත්තේ. මෘත දේහය ගොඩගන්නා අවස්ථාවේදී අවශ්‍ය සහාය ලබා දෙන ලෙසට කොළඹ අතිරේක මහේස්ත්‍රාත්වරයා බදුල්ල මහේස්ත්‍රාත්වරයාට දැනුම් දුන්නා නව පශ්චාත් මරණ පරීක්ෂණයක් සිදු කිරීම සඳහා ත්‍රි පුද්ගල විශේෂඥ වෛද්‍ය කමිටුවක් පත් කරන ලෙස කොළඹ මහේස්ත්‍රාත් අධිකරණය පසුගිය නඩු දිනයේදී කොළඹ ප්‍රධාන අධිකරණ වෛද්‍ය නිලධාරියාට නියෝග කළා. ඒ අනුව අදාළ වෛද්‍ය කමිටුව පත් කර තිබෙනවා.", "source": "https://www.itnnews.lk/"},
{"id": "9c4abcfc-1c3a-11f0-8a52-9e2eb13e1f7d", "title": "“සිරි දළදා වන්දනාව” හෙටින් ඇරඹේ", "url": "https://www.itnnews.lk/2025/04/17/680514/", "cover_image": "https://www.itnnews.lk/wp-content/uploads/2025/04/daladawandana-860x615.png", "date_published": "2025-04-17T13:44:12Z", "content": "වසර 16කට පසු පැවැත්වෙන “සිරි දළදා වන්දනාව”හෙටින් (18) ආරම්භ වනවා. මෙහි සමාරම්භක අවස්ථාව හෙට (18) දහවල් 12.30ට පමණ සිදුවන අතර ‍ජනාධිපති අනුර කුමාර දිසානායක මහතාද ඊට සහභාගි වීමට නියමිතයි. තවද, විදේශ රටවල රාජ්‍ය තාන්ත්‍රිකයන් රැසක්ද මෙම අවස්ථාවට එක් වීමට අපේක්ෂා කරන අතර ඔවුන් කොළඹ සිට විශේෂ දුම්රියකින් කැටුව යාමට කටයුතු සූදානම් කර තිබෙනවා. ජනාධිපතිවරයාගේ ඉල්ලීම මත මල්වතු, අස්ගිරි මහා නා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාළිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව හෙට සිට අප්‍රේල් 27 වන දා දක්වා දින 10ක් පුරා පැවැත්වීමට නියමිතයි. ආරම්භක දිනය වන හෙට (18) දින ප.ව 3.00 සිට ප.ව 5.00 දක්වා සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සළසා දී තිබෙන අතර අනිද්දා (19) සිට දිනපතා දහවල් 12.00 සිට ප.ව 5.00 දක්වා එම අවස්ථාව උදාවනු ඇති..", "source": "https://www.itnnews.lk/"},
{"id": "9c77de95-1c3a-11f0-959e-9e2eb13e1f7d", "title": "මට දිනකට ලැබෙනවා ලියුම් 1000 ක් විතර ලැබෙනවා – අගමැතිනියට කියන ප්‍රශ්න ගැන කියූ කතාව", "url": "https://www.itnnews.lk/2025/04/17/680622/", "cover_image": "https://www.itnnews.lk/wp-content/uploads/2025/04/3-6-860x615.jpg", "date_published": "2025-04-17T14:34:42Z", "content": "වත්මන් කැබිනට් මණ්ඩලය සහ ආණ්ඩුවේ මැති ඇමතිවරුන්ට රටට ජනතාවට බරක් නොවී වැඩ කළ හැකි බව ඔප්පු කරමින් සිටින බව ග්‍රාමාත්‍ය ආචාර්ය හරිනි අමරසුරිය පවසනවා . ඇය පැවසුවේ දූෂණය, වංචාව සහ නාස්තිය නතර කර ඇති බවයි. කොළොන්නාව පුල්මන් ග්‍රෑන්ඩ් උත්සව ශාලාවේ අප්‍රේල් 16 දින පැවති ජන හමුවකට සහභාගී වෙමින් අග්‍රාමාත්‍යවරිය මේ බව පැවසීය. මෙහිදී වැඩිදුරටත් අදහස් දැක්වූ අග්‍රාමාත්‍යවරිය, පළමුවෙන්ම මම කැමතියි ඔබ සියලු දෙනාටම සුභ අලුත් අවුරුද්දක් කියලා ප්‍රාර්ථනා කරන්න. දැන් රට හදන්න රට ගොඩදාන්න අපි සියලු දෙනාටම වැඩ කරන්න තියෙනවා. ඒ සඳහාත් ඔබ සියලු දෙනාටම ශක්තිය ධෛර්යය ප්‍රාර්ථනා කරනවා. මං හිතුවා මේක පොඩි අවස්ථාවක් කරගන්න මේ පහුගිය මාස 06 තුළ ඔබ මේ පත් කරගත්තු ආණ්ඩුව, ඔබ ඒ බලාපොරොත්තු වුන පරිවර්තනය ගැන පොඩි සමාලෝචනයකුත් කිරීම අවශ්‍යයි කියල. මාස 06ක් කියන්නේ යම්කිසි කාලයක්. අතිවිශාල පරිවර්තනයක් බලාපොරොත්තුවෙන් විශාල පරිවර්තනයක් වෙනුවෙන් අපි එකතුවෙලා මේ වෙනස කරගත්තේ. ඔබ දන්නවා රට භාර ගන්නකොට තිබ්බෙ කොතනද කියලා මොන වගේ තත්ත්වයකද කියල. ඔබ අපිව පත් කරේ මේ රටේ තත්ත්වය හොඳටම හඳුනාගෙන ඒ පැරණි දේශපාලන සංස්කෘතිය තුළ මේ රටට යන්න ගිය ගමනක් නැහැ කියලා කියන තීරණය එක්ක. ඒ දේවල් තුල අපිට මූලිකවම ප්‍රමුඛතාවය දෙන්න ඕන රටේ ප්‍රශ්න ගොඩක් තියෙනවා. හැම එකක්ම අපි ගොඩනගන්න ඕනේ නිවැරදි කරන්න ඕනේ හදන්න ඕන හරි මගට ගන්න ඕනේ. ඒ දාහක් දේවල් තුල අපිට මූලිකව ප්‍රමුඛතා දෙන්න ඕන ක්ෂේත්‍ර සහ ප්‍රශ්න ගොඩක් තියෙනවා. මුලින්ම කළ යුතු දේවල් කිහිපය මඟහැරලා අපිට මොකුත් කරන්න බෑ. මූලික එක වුනේ ආර්ථික ස්ථාවරත්වය තහවුරු කිරීම. ඒකෙ ප්‍රධානම හේතුව වුණේ ඔබ දන්නවා අපිට එරෙහිව ගිය ව්‍යාපාරය තුළ විශාල බියක් ඇති කරලා තිබ්බා ජනතාව තුළ මේ ආණ්ඩුව දින්නොත් ආර්ථිකය කඩා වැටෙනවා. අපේ ප්‍රතිවාදීන්ගේ මැතිවරණ ව්‍යාපාරයේ ප්‍රධාන සටන් පාඨය වුණේ ඒක. ඒගොල්ලෝ විනාශකාරී කණ්ඩායමක්, රට පසුබස්සන කණ්ඩායමක් කියන එක තහවුරු කරන්න තමයි මතවාදය හැදුවේ. ඒක මේ රටේ ජනතාව පිළිගත්තේ නෑ. පිළිගත්තේ නැති නිසා නේ ආණ්ඩුව පත් වුණේ. නමුත් ව්‍යාපාර කරන පිරිස්, ජාත්‍යන්තර සංවිධාන තුළ රටවල් තුළ ඒ මතය ගැන යම්කිසි බයක් තිබ්බා. එතකොට ඒ බය සහ සැකය තුළ රට අස්ථාවර වෙන්න ඉඩ තිබ්බා. ඒ අස්ථාවරභාවය නැති කරලා රටට ස්ථාවරත්වය ගෙන දීම අපේ ප්‍රමුඛතාවය වුණා. මේ වසරේ අපේ අරමුණ සංචාරකයින් මිලියන තුනක් ලංකාවට ගේන්න. ආයෝජකයන් දැන් එන්න පටන් අරගෙන තියෙන්නේ. විවිධ ව්‍යාපෘති දැන් රටට ගේන්න පටන් අරගෙන තියෙන්නේ. මම ළඟදී යුරෝපයේ සංචාරය කරනවිට අපෙන් අහන්නේ මෙහේ ආණ්ඩුවත් එක්ක වැඩ කරන්නත්, ආයෝජකයන් හැටියට එන්නත්. ඔවුන් ව්‍යාපාර ආරම්භ කරන්න විශාල උනන්දුවක් දක්වමින් සිටිනවා. ඒ උනන්දුවට ප්‍රධාන හේතුව මේ රට තුළ මේ වෙලා තියෙන දේශපාලන වෙනස. මේ ලෝකය තුළ සිද්ධවෙන දේවල් බලනකොට ඔබට පේනවා ඇති යුරෝපය, ඇමෙරිකාව හැම පැත්තෙන්ම ටිකක් නොසන්සුන් කාලයක්. දේශපාලනිකව අවුල් වෙච්ච කාලයක්. මෙවැනි තත්ත්වයක් තුළ වුවත් අපේ රට ගැන ජාත්‍යන්තරය තුළ තියෙන විශ්වාසය නිසා යම්කිසි සැනසිලිදායක බලාපොරොත්තුවක් තැබිය හැකිය. ඒක අතිශයින් වැදගත්. මං හිතන්නේ මෙය අපි සියලු දෙනා එක්ව ලබා ගත්ත ජයග්‍රහණයක්. මේ එළඹෙන මැතිවරණය අපිට අතිශයින්ම වැදගත් වෙන්නේ උඩ හදලා තියෙනවා නායකත්වය, අනුර කුමාර සහෝදරයා ඒ ආදර්ශය අපිට ඉතාමත්ම හොඳින් දීලා තියෙනවා සහ ඔහු ඒක ක්‍රියාත්මක කරනවා. ඒ හයියෙන් තමයි අපිට පුළුවන් වුනේ අපේ පළවෙනි අයවැය හදලා ඒ අයවැය සම්මත කරගන්න. ඒ අයවැය තුළින් ගමේ සංවර්ධනය වේගවත් කිරීම අපේ ප්‍රමුඛතාවයක්. ඒ නිසා තමයි දිස්ත්‍රික්කවලට ප්‍රාදේශීය සභාවලට ඒ පළාත්වලට විශාල මුදලක් අයවැයෙන් වෙන්කරලා තියෙන්නේ. ව්‍යාපෘති ක්‍රියාත්මක කරන්න පුළුවන් ක්‍රම 02ක් තියෙනවා. ඔය මුදල් ටික වියදම් කරන්න පුළුවන් ක්‍රම දෙකක් තිබෙනවා, හොරු ටිකක් පත් කරගෙන ඉක්මනින් වියදම් කරන්න පුළුවන්. කාගේ හරි කීප දෙනෙක්ගේ සාක්කුවට වැටෙන විදිහට. හැබැයි මෙච්චර මුදලක් අපි වෙන්කරලා තියෙන්නේ අවුරුදු ගාණක් තිස්සේ කාලයක් තිස්සේ සිදු නොවුනු දේවල් කරන්න. එහෙමනම් අර ඔබ උඩ සුද්ද කර විදියටම මේ බිම ඔබේ ගමේ නායකත්වය හදාගත්තේ නැත්නම් ගමේ සංවර්ධනයට වෙන් කරපු මුදල් වලට කවුද වගකියන්නේ? උඩින් අපි වෙන් කරලා තියෙනවා. ජනාධිපතිතුමාගේ සැලසුම් අනුව ජනාධිපතිතුමාගේ නායකත්වය අනුව කැබිනට් එකෙන් අනුමත කරලා පාර්ලිමේන්තුවේ මාසයක කාලයක් විවාදයට ලක් කරලා ඒ මාසය තුළ ආපු යෝජනාත් එකතු කරලා අනුමත කරගන්ත මුදල් අපි දැන් නිවැරදි ආකාරයට සංවර්ධන කටයුතු සදහා වියදම් කරන්න ඕනේ. වියදම් කරන්න ඕනේ මිනිස්සුන්ට ඒකේ ප්‍රතිලාභ යන විදිහට මිසක් කාගේ හරි පොකට් එකට යවාගන්න නෙවෙයි. එහෙමනම් අන්න ඒ අර්ථයෙන් තමයි මේ මැතිවරණය අතිශයින්ම වැදගත් වෙන්නේ මොකෝ ඒ වෙන් කරපු මුදල් වියදම් කිරීමේ බලයත් ඒ ව්‍යාපෘති ක්‍රියාත්මක කිරීමේ බලය තියෙන්නේ මෙතන. එතකොට මේක අපි හරියට කර ගැනීම තුළින් තමයි ඔය මාස අට තුළ අපිට ගමට වැඩක් කරලා පෙන්නන්න පුළුවන් වෙන්නේ. උඩ අපි කරන දේවල් කරගෙන යනවා. දැන් එක හදලා තියෙන්නේ එක දුවනවා. හැබැයි දැන් ඒකෙ ප්‍රතිඵල බිමට දැනෙන්න ප්‍රාදේශීය සභා ටිකත් අපි හරියට හදාගන්න ඕන. කොළොන්නාව ආසනයෙන් ප්‍රාදේශීය සභාවට, නගර සභාවටත් ඉදිරිපත් වෙන සියලුම අපේක්ෂකයන් මම පුද්ගලිකව දන්නේ නැහැ. නමුත් පුද්ගලිකව ඇත්තටම මට මේක කියන්න පුළුවන් ජාතික ජන බලවේගයෙන් පත්වෙන කාටවත් හොරකම් කරන්න නම් බෑ. මං ඒක කියන්නෙ මොකද අපි හොරකම් කරනවද නැද්ද කියන එක තීරණය වෙන්නේ අපේ පුද්ගලික හොඳ කමක් හරි වෙන එකක් නිසාම පමණක් නෙවෙයි. අපේ පක්ෂය තුළ තියෙන විනයත්, පාලනයක් හරහා, ඒකෙන් තමයි පාලනය වෙන්නේ. අපි කවුරුවත් මේ රටේ ඉන්න වෙන මිනිස්සුන්ට වඩා මොකක් හෝ වෙනස් පුද්ගලයන් නෙවෙයි. අඩුපාඩු තියන සාමාන්‍යය මිනිස්සු. නිවැරදි ක්‍රියාවලිය අනුගමනය කරේ නැත්නම් ඒකට ගන්න ක්‍රියාමාර්ගත් තියෙනවා. ඉතින් ඒ නිසා තමයි මට වගකීමෙන් කියන්න පුළුවන් වෙන්නේ ඔබ කොළොන්නාවේ මේ ජනතාවට වෙන් කරපු මුදල් නිවැරදි ලෙස සංවර්ධන කටයුතු සදහා පමණක් යොදාගන්න පුළුවන් කණ්ඩායමක් ඉන්නවනම් ඒ ජාතික ජන බලවේගයට පමණක් බව. ඒ සහතිකය මම හිතන්නෑ වෙන එක දේශපාලන පක්ෂයකටත් දෙන්න පුළුවන් කියලා. අපිට කරන්න වැඩ ගණනාවක් තියෙනවා. මේ පටන් ගත්ත විතරයි. ආර්ථිකය අපිට තව ගොඩක් දේවල් කරන්න තියෙනවා. අපි වැටුප් කරලා තියෙනවා. බඩු මිල තාම ඉහළයි. අපි ඒක හොඳින් දන්නවා. ඒක තව පාලනය වෙන්න ඕනේ. අපේ නිෂ්පාදන ආර්ථිකය තව හැදෙන්න , ආයෝජකයන් එන්න පටන් ගත්ත විතරයි. රැකියාවල් බිහිවෙන්න ඕනේ. අපිට වැඩපිළිවෙළක් තියෙනවා පාතාලය, මත්ද්‍රව්‍ය මැඩපවත්වන්න. කොළොන්නාව කිව්වාම මතක් වෙන සමහර දේවල් තියෙනවා. මේක අපි ඉවරයක් කරලා දානවා. ඒක අපි ආරම්භ කරලා තියෙන්නේ. ඒක නිසා තමයි ඔබට පේන්නේ මේ කෑගහන ප්‍රමාණය වැඩි වෙලා. මෙච්චර කාලයක් පාතාලයට, මත්ද්‍රව්‍ය ව්‍යාපාර වලට දේශපාලන රැකවරණය ලැබිලා තමයි ඒවා පවත්වාගෙන ගියේ. අද ඒ දේශපාලන රැකවරණය නෑ. ඒ දේශපාලන රැකවරණය නෑ කියන්නේ මේවා අපි හොඳින් බැලුවොත් මෙම කොච්චර මේ ආයතන ඇතුලට රිංගගෙන තියෙනවද, මේක නවත්තන්න බැරි වෙන විදියට ඇතුලට රිංගලා තියෙනවා. ඉතින් දැන් අපි ඒකට ආරක්ෂාව දෙන්නේ නැහැ. පොලිසිය ඇතුලේ මේකට රැකවරණය දෙන ඒ අය පොලිසිය තුළින්ම හඳුනාගෙන ඒක නවත්වනවා. ඉතින් මේක විශාල වැඩක්. විශාල අභියෝගයක්. නමුත් අපි බය නැතුව ඒකට අත ගහලා තියෙනවා. මොකෝ මේ මත්ද්‍රව්‍ය වලින් අපේ රටේ තරුණ පරපුර මෙහෙම විනාශ වෙන්න ඉඩ තියන්නේ නෑ. ඒ වගේම තමයි හැම දිස්ත්‍රික්කයම හැම ප්‍රදේශකම ආවේණික වෙච්ච ප්‍රශ්න ගණනාවක් තියෙනවා. උතුරු නැගෙනහිර එකක් , දකුණේ තව එකක්. කෘෂිකර්මය අශ්‍රිතවද නිශ්චිත ප්‍රශ්න තියෙනවා. ඒ වගේ තමයි කොළොන්නාවේ මේ ගංවතුර ප්‍රශ්නය. දැන් ගංවතුර කියන එක නිකං අපේ ජීවිතේ කොටසක් බවට පත්වෙලා. නමුත් එහෙම අපිට හැමදාම ජීවත් වෙන්න බැහැනේ. මේකට තිරසාර විසඳුමක් අවශ්‍යයි. තිරසාර විසඳුමක් කියන්නේ එක එක්කෙනාට ඕනේ විදියේ එක එක විදිය දේවල් නෙවෙයි. විද්‍යාත්මක පදනමක් මත දත්ත අනුව, විශේෂඥයන් ඉන්නවා ඒ විශේෂඥයන් කැදවල ඒගොල්ලෝ හරහා මේක කොහොමද කරන්නේ මොකක්ද මෙතන විය යුත්තේ කොතනද මෙතන වැරැද්ද කොහොමද දැන් මේ තියෙන තත්ත්වයත් එක්ක අපි මොකක්ද කරන්න පුළුවන් වෙන්නේ කියන මේ සියල්ල ගැනම හදාරලා තොරතුරු එකතු කරල හරි තීරණය ගන්න ඒ වැඩපිළිවෙල දැන් අපි ආරම්භ කරලා තියෙනවා. අපි පටන් ගත්ත විතරයි. ඔබ විශ්වාස කරන්න මට දිනකට ලැබෙනවා ලියුම් 1000 ක් විතර. ඒ ලියුම් දාහෙන් 900 ක් ගමේ විසඳන්න පුළුවන් ප්‍රශ්න. නමුත් ඒක විසදිලා නැති නිසා තමයි අපි ගාවට එන්නේ. දැන් මම ඒවට කාලය වෙන කරන කොට මගෙන් විය යුතු දේ කරන්න බැරි වෙනවා . මම ඒක දිහා බැලුවේ නැත්නම් ඒ කියන්නේ ප්‍රශ්න නමසියක් තියෙනවා විසඳිලා නෑ . අන්න ඒ කොටස බේරගන්න පුළුවන් අපිට හරියට අපේ ප්‍රාදේශීය සභා නගර සභා ටික හදාගත්තා නම්. ඉතින් අන්න ඒ ටික වෙනුවෙනුත් මේක අතිශයින්ම වැදගත් වෙනවා. එතකොට අර හරියට උඩ ඉඳන් යටට එකම දැක්මකින් යන්න පුළුවන් විදියේ ව්‍යුහයක් අපිට හදාගන්න පුළුවන්. ඉතින් මේ සියලුම හේතූන් නිසා තමයි මේ මැයි 06 වෙනිදා මේ මැතිවරණය අතිශයින්ම වැදගත් වෙන්නේ මේක විශාල පරිවර්තනයක් ඔබ අපෙන් බලාපොරොත්තු වුන මේ පරිවර්තනය කොච්චර සංකීර්ණද කියන එක. මං හිතන්නේ අපිට තේරෙන්නෙත් දැන්. ඔබ අපි සියලු දෙනාටම කොච්චර දේවල් කරන්න තියෙනවද කොච්චර දේවල් වෙනස් කරන්න තියෙනවද කියලා. හැබැයි මේ ගමන අපි යනවා.", "source": "https://www.itnnews.lk/"},
{"id": "a54a3438-1c3a-11f0-803c-9e2eb13e1f7d", "title": "අහුංගල්ලේ වෙඩි තැබීමක්", "url": "https://www.itnnews.lk/2025/04/17/680642/", "cover_image": "https://www.itnnews.lk/wp-content/uploads/2025/04/wediiiiiiii-860x615.jpg", "date_published": "2025-04-17T17:13:23Z", "content": "අහුංගල්ලේ පාසලක් ඉදිරිපිට වෙඩි තැබීමක් සිදුව තිබෙනවා . 28 හැවිරිදි පුද්ගලයෙකු වෙඩි වැදීමෙන් තුවාල ලබා තිබෙනවා. නාඳුනන පුද්ගලයින් දෙදෙනෙකු පැමිණ මෙම වෙඩි තැබීම සිදුකර ත්‍රිරෝද රථයකින් පලාගොස් ඇති බව වාර්තා වනවා. වෙඩි වැදීමෙන් තුවාල ලද පුද්ගලයා බලපිටිය රෝහලට ඇතුළත් කර ඇති බව පොලීසිය සඳහන් කළා. පිස්තෝල වර්ගයේ ගිනිඅවියකින් මෙම වෙඩි තැබීම සිදුකර ඇති බවයි වාර්තා වන්නේ.", "source": "https://www.itnnews.lk/"},
{"id": "a57af62f-1c3a-11f0-b422-9e2eb13e1f7d", "title": "රත්‍රං තොගයක් සමග 5ක් අත්අඩංගුවට – කොස්තාපල්වරයෙකුද ඇතුළත්", "url": "https://www.itnnews.lk/2025/04/17/680629/", "cover_image": "https://www.itnnews.lk/wp-content/uploads/2025/04/RRRRRRRRRRRRR-860x615.jpg", "date_published": "2025-04-17T16:00:53Z", "content": "රත්‍රං150g ක් හා රුපියල් තුන් කෝටි විසි අට ලක්ෂ හතලිස් දහසක මුදල් ප්‍රමාණයක් සමග සැකකරුවන් 05 දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා. දෙවුන්දර නිලධාරීන් පිරිසක් රාත්‍රී ජංගම මුර සංචාරයේ නිරතව සිටියදී සැක කටයුතු මෝටර් රථයක් නතර කර එය පරීක්ෂා කළා. එහි තිබී මෙම රත්‍රං හා මුදල් තොගය සොයා ගැනුණේ. සැකකරුවන් අතර බස්නාහිර පළාත් බුද්ධි මූලස්ථානයට අනියුක්තිව සේවය කරමින් සිටි පොලිස් කොස්තාපල්වරයෙකු ද සිටින බවයි වාර්තා වන්නේ. සැකකරුවන්ගෙන් ප්‍රශ්න කිරීම්වලදී ඔවුන් ලබා දුන් ප්‍රකාශ පරස්පර බවයි අප වාර්තාකරු සඳහන් කළේ.", "source": "https://www.itnnews.lk/"},
{"id": "abc8a217-1c3a-11f0-85ab-9e2eb13e1f7d", "title": "දේශීයව නිපදවන දියර කිරි සහ යෝගට් වැට් බදුවලින් නිදහස්", "url": "https://www.itnnews.lk/2025/04/17/680468/", "cover_image": "https://www.itnnews.lk/wp-content/uploads/2025/04/kala-1-860x615.jpg", "date_published": "2025-04-17T04:43:18Z", "content": "එකතු කළ අගය මත බදු සංශෝධන පනත් කෙටුම්පතට අනුව දේශීයව නිපදවන දියර කිරි සහ යෝගට් වැට් බදුවලින් නිදහස් කර ඇති බව දේශීය ආදායම් දෙපාර්තමේන්තුව පවසනවා. නිවේදනයක් නිකුත් කරමින් එම දෙපාර්තමේන්තුව පෙන්වා දෙන්නේ, අප්‍රේල් මස 11 වන දින සිට ක්‍රියාත්මක වන පරිදි දියර කිරි සහ යෝගට් සඳහා වන වැට් බද්ද ඉවත් කර ඇති බවයි. ඒ සඳහා නැවුම් කිරි අවම වශයෙන් සියයට 50ක් අඩංගු විය යුතු බවයි දේශීය ආදායම් දෙපාර්තමේන්තුව සඳහන් කරන්නේ. එකතු කළ අගය මත බදු සංශෝධන පනත් කෙටුම්පත පසුගිය අප්‍රේල් 09 වන දින පාර්ලිමේන්තුවේ දී සම්මත වූ අතර ඒ සඳහා අප්‍රේල් 11 වන දින කථානායක වෛද්‍ය ජගත් වික්‍රමරත්න මහතා සිය සහතිකය සටහන් කර ලැබ තිබෙනවා. ඒ අනුව අදාළ පනත එදින සිට බලාත්මක බැවින් බදු සංශෝධනයන් කිහිපයක් ක්‍රියාත්මක කිරීමට දේශීය ආදායම් දෙපාර්තමේන්තුව පියවර ගෙන තිබුණා. දියර කිරි සහ යෝගට්වලට අමතරව විදුලි ජනනය සඳහා ලංකා ඛනිජ තෙල් සංස්ථාව විසින් ලංකා විදුලිබල මණ්ඩලයට සපයන නැප්තා සඳහා වන වැට් බද්ද ද ඉවත් කර ඇති බව දේශීය ආදායම් දෙපාර්තමේන්තුව සඳහන් කළා. එකතු කළ අගය මත බදු සංශෝධන නව පනතට අනුව අනේවාසික පුද්ගලයින් විසින් සපයනු ලබන ඩිජිටල් සේවාවන් සඳහා වැට් බදු පැනවීමට තීරණය කර තිබෙනවා. ඒ අනුව ඔක්තෝබර් මස පළමු වන දින සිට ක්‍රියාත්මක වන පරිදි අනේවාසික පුද්ගලයින් විසින් විද්‍යුත් වේදිකා හරහා ශ්‍රී ලංකාවේ පුද්ගලයින්ට සපයනු ලබන සේවාවන්වලට වැට් බද්ද අදාළ වන බව දේශීය ආදායම් දෙපාර්තමේන්තුව සඳහන් කළා. ඊට අමතරව වාණිජ අරමුණු සඳහා භාණ්ඩ ආනයනය කරන හෝ අපනයනය කරන සියලුම පුද්ගලයින් එකතු කළ අගය මත බදු සංශෝධන පනතේ ලියාපදිංචි වීම ද අනිවාර්යය කර තිබෙනවා.", "source": "https://www.itnnews.lk/"},
{"id": "bd826487-1c3a-11f0-8ab0-9e2eb13e1f7d", "title": "පේරු රාජ්‍යයේ හිටපු ජනපති ඔලන්තාට සහ බිරිඳට වසර 15ක සිර දඬුවම්...", "url": "https://sinhala.newsfirst.lk/2025/04/16/%e0%b6%b4%e0%b7%9a%e0%b6%bb%e0%b7%94-%e0%b6%bb%e0%b7%8f%e0%b6%a2%e0%b7%8a%e2%80%8d%e0%b6%ba%e0%b6%ba%e0%b7%9a-%e0%b7%84%e0%b7%92%e0%b6%a7%e0%b6%b4%e0%b7%94", "cover_image": "https://cdn.newsfirst.lk/sinhala-uploads/2025/04/New Project (3)-588303.jpg", "date_published": "2025-04-16T14:32:00Z", "content": "ඒ, මුදල් විශුද්ධිකරණ චෝදනා සම්බන්ධයෙන් ය. වසර 3කට වැඩි කාලයක් පැවති නඩු විභාගයක තීන්දුව ලබාදෙමින් අධිකරණය විසින් ඔවුන්ට එරෙහිව මෙම සිර දඬුවම් නියම කර තිබේ. 2006 සහ 2011 අතර කාලසීමාවේදී බ්‍රසීලයේ ඉදිකිරීම් සමාගමකින් නීතිවිරෝධී අරමුදල් ලබාගෙන ඇති බවට හුමාලාට සහ බිරිඳට චෝදනා එල්ල වී ඇතැයි විදෙස් මාධ්‍ය වාර්තාවල සඳහන් ය.", "source": "https://sinhala.newsfirst.lk/"},
{"id": "bdd4506f-1c3a-11f0-ae53-9e2eb13e1f7d", "title": "ඉන්දියානු සාගරයේ මැග්නිටියුට් ඒකක 6.6ක භූකම්පනයක්, සුනාමි අනතුරු ඇඟවීමක් නෑ....", "url": "https://sinhala.newsfirst.lk/2025/04/16/%e0%b6%89%e0%b6%b1%e0%b7%8a%e0%b6%af%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%83%e0%b7%8f%e0%b6%9c%e0%b6%bb%e0%b6%ba%e0%b7%9a-%e0%b6%b8%e0%b7%90%e0%b6%9c", "cover_image": "https://cdn.newsfirst.lk/sinhala-uploads/2024/06/earthquake-508951-542520-559431.jpg", "date_published": "2025-04-16T15:24:00Z", "content": "විදෙස් මාධ්‍ය වාර්තා කළේ, මෙරට වේලාවෙන් පෙරවරු 7.13 ට සවුත්ඊස්ට් ඉන්දියන් රිජ් ලෙස හැඳින්වෙන අග්නිදිග ඉන්දියානු සාගරයේ මුහුදු අභ්‍යන්තරයේ පිහිටි කඳුවැටියක එම භූ කම්පනය හටගෙන තිබූ බවයි.   කිසිදු  සුනාමි අනතුරු ඇඟවීමක්  නිකුත් කර නොමැති. මේ අතර ඇෆ්ගනිස්ථානයේ  හින්දු කුෂ් ප්‍රදේශයේ ද භූ කම්පනයක් හටගෙන තිබේ. එහි ප්‍රභලත්වය මැග්නිටියුට් ඒකක 5.6 ක් වන අතර ජිවිත හානි හෝ දේපල හානි පිළිබඳ තොරතුරු වාර්තාවී නොමැත. පොළොව අභ්‍යන්තරයේ සිට කිලෝමීටර් 121 ක් ගැඹුරින් එම  භූ කම්පනය හටගෙන තිබේ.", "source": "https://sinhala.newsfirst.lk/"},
{"id": "bded541b-1c3a-11f0-ba50-9e2eb13e1f7d", "title": "ඊශ්‍රායල ජාතිකයින්ට මාලදිවයිනේ දොරටු වැසෙයි...", "url": "https://sinhala.newsfirst.lk/2025/04/16/%e0%b6%8a%e0%b7%81%e0%b7%8a%e2%80%8d%e0%b6%bb%e0%b7%8f%e0%b6%ba%e0%b6%bd-%e0%b6%a2%e0%b7%8f%e0%b6%ad%e0%b7%92%e0%b6%9a%e0%b6%ba%e0%b7%92%e0%b6%b1%e0%b7%8a%e0%b6%a7", "cover_image": "https://cdn.newsfirst.lk/sinhala-uploads/2025/04/New Project (7)-588351.jpg", "date_published": "2025-04-16T17:39:00Z", "content": "මාලදිවයින් ජනාධිපති මොහොමඩ් මුයිසු නිවේදනය කළේ, ගාසා තීරයේ සිදුකරන කුරිරු මිලිටරි ක්‍රියා හේතුවෙන් එම තීරණය ගත් බවයි. මාලදිවයිනේ සංක්‍රමණ පනතේ තුන්වන සංශෝධනය අනුමත කිරීමෙන් පසුව මෙම තීරණය ගෙන ඇත. ජනාධිපතිවරයාගේ නිවේදනයේ වැඩිදුරටත් දැක්වුණේ, තම රට ජාත්‍යන්තර නීතිය උල්ලංඝණය කිරීම් සම්බන්ධයෙන් වන වගවීම සඳහා අඛණ්ඩව පෙනී සිටින අතර, ඊශ්‍රායලයේ ක්‍රියාවන්  දැඩි ලෙස හෙළා දකින බවයි.", "source": "https://sinhala.newsfirst.lk/"},
{"id": "be098811-1c3a-11f0-b74d-9e2eb13e1f7d", "title": "කොංගෝ ජනරජයේ බෝට්ටුවක් පෙරළී 50ක් මරුට...", "url": "https://sinhala.newsfirst.lk/2025/04/17/%e0%b6%9a%e0%b7%9c%e0%b6%82%e0%b6%9c%e0%b7%9d-%e0%b6%a2%e0%b6%b1%e0%b6%bb%e0%b6%a2%e0%b6%ba%e0%b7%9a-%e0%b6%b6%e0%b7%9d%e0%b6%a7%e0%b7%8a%e0%b6%a7%e0%b7%94%e0%b7%80", "cover_image": "https://cdn.newsfirst.lk/sinhala-uploads/2025/04/New Project (14)-588411.jpg", "date_published": "2025-04-17T09:42:00Z", "content": "COLOMBO ( News1st ) - කොංගෝ ජනරජයේ බෝට්ටුවක් අනතුරට පත්වීමෙන් 50 දෙනෙකු මියගොස් තිබේ. විදෙස් වාර්තා පැවසුවේ, කොංගෝ ගංගාවේ බන්දකා නගරය ආසන්නයේදී බෝට්ටුව ගිනිගෙන පෙරළී ඇති බවයි. අනතුරෙන් මගීන් සිය ගණනක් අතුරුදහන් වී ඇති බව විදෙස් මාධ්‍ය ප්‍රකාශ කළේ ය. අනතුරට සිදු වනවිට එහි ගමන් ගත් මගීන් සංඛ්‍යාව 400කි.", "source": "https://sinhala.newsfirst.lk/"},
{"id": "be4d652d-1c3a-11f0-8430-9e2eb13e1f7d", "title": "ට්‍රම්ප්ගේ තීරු බදුවලට එරෙහිව කැලිෆෝනියා ආණ්ඩුකාරවරයාගෙන් නඩු..", "url": "https://sinhala.newsfirst.lk/2025/04/17/%e0%b6%a7%e0%b7%8a%e2%80%8d%e0%b6%bb%e0%b6%b8%e0%b7%8a%e0%b6%b4%e0%b7%8a%e0%b6%9c%e0%b7%9a-%e0%b6%ad%e0%b7%93%e0%b6%bb%e0%b7%94-%e0%b6%b6%e0%b6%af%e0%b7%94%e0%b7%80", "cover_image": "https://cdn.newsfirst.lk/sinhala-uploads/2025/04/New Project (13)-588404.jpg", "date_published": "2025-04-17T07:20:00Z", "content": "COLOMBO ( News1st ) - ට්‍රම්ප්ගේ තීරු බදුවලට එරෙහිව කැලිෆෝනියා ප්‍රාන්තය නඩුවක් ගොනු කර තිබේ. එය ගොනු කර ඇත්තේ කැලිෆෝනියා ආණ්ඩුකාර ගැවින් නිව්සෝම් විසින්. අමෙරිකාව අභ්‍යන්තරයෙන්ම එර‍ටින් පැනවූ තීරු බදුවලට එරෙහිව නඩුවක් ගොනු වූ පළමු අවස්ථාව මෙයයි. කෙසේ වෙතත් ධවල මන්දිරය ප්‍රකාශ කළේ තීරු බදු පිලිබඳ තීරණයේ වෙනසක් නොකරන බවයි. අමෙරිකාවේ නිෂ්පාදන කර්මාන්ත ආරක්ෂා කර ගනිමින් විදෙස් භාණ්ඩ ආනයනය අවම කිරීමේ අපේක්ෂාවෙන් තීරු බදු පැනවීම කළ බවද ධවල මන්දිරය ප්‍රකාශ කළේ ය.", "source": "https://sinhala.newsfirst.lk/"},
{"id": "be8e37ea-1c3a-11f0-afd0-9e2eb13e1f7d", "title": "කසුන් රාජිත එංගලන්තයේ එසෙක්ස් කණ්ඩායම සමග ගිවිසුම් ගතවෙයි...", "url": "https://sinhala.newsfirst.lk/2025/04/16/%e0%b6%9a%e0%b7%83%e0%b7%94%e0%b6%b1%e0%b7%8a-%e0%b6%bb%e0%b7%8f%e0%b6%a2%e0%b7%92%e0%b6%ad-%e0%b6%91%e0%b6%82%e0%b6%9c%e0%b6%bd%e0%b6%b1%e0%b7%8a%e0%b6%ad%e0%b6%ba", "cover_image": "https://cdn.newsfirst.lk/sinhala-uploads/2025/04/New Project (6)-588321.jpg", "date_published": "2025-04-16T15:07:00Z", "content": "ඒ තරග 5ක් සඳහායි. ඒ අනුව ලබන සිකුරාදා ආරම්භ වන වෝර්සෙස්ටර්ෂයර් කණ්ඩායමට එරෙහි තරගයේදී කසුන් රාජිත එසෙක්ස් කණ්ඩායම නියෝජනය කරනු ඇති. හිටපු ශ්‍රී ලංකා ක්‍රිකට් ප්‍රධාන පුහුණුකරු ක්‍රිස් සිල්වර්වුඩ් එසෙක්ස් ප්‍රාන්ත ක්‍රිකට් කණ්ඩායමේ අධ්‍යක්ෂකවරයෙකු ලෙස කටයුතු කරන අතර \" කසුන් රාජිතව එසෙක්ස් කණ්ඩායමට සම්බන්ධ කර ගැනීමට ලැබීම ගැන සතුටු වන බවත්, ඔහු මෙම තරගාවලියේදී දක්ෂතා දක්වනු ඇතැයි තමන් බලාපොරොත්තුවන බව\" ඔහු පවසා තිබේ.", "source": "https://sinhala.newsfirst.lk/"},
{"id": "bec0a914-1c3a-11f0-af35-9e2eb13e1f7d", "title": "6 වැනි ආසියානු යොවුන් මලල ක්‍රීඩා ශූරතාවලිය ශ්‍රී ලංකාවට තවත් පදක්කම් 2ක්...", "url": "https://sinhala.newsfirst.lk/2025/04/17/6-%e0%b7%80%e0%b7%90%e0%b6%b1%e0%b7%92-%e0%b6%86%e0%b7%83%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%ba%e0%b7%9c%e0%b7%80%e0%b7%94%e0%b6%b1", "cover_image": "https://cdn.newsfirst.lk/sinhala-uploads/2025/04/New Project (16)-588437.jpg", "date_published": "2025-04-17T15:42:00Z", "content": "ඊයේ (16) දිනයේදී ශ්‍රී ලංකාවට පදක්කම් දෙකක් හිමි විය. ශ්‍රී ලංකාවේ ළහිරු අචින්ත  ශූරතාවලියේ වයස අවුරුදු 18න් පහළ මීටර 1500 බාලක ඉසව්වේ ලෝකඩ පදක්කම ඊයේ රාත්‍රියේ දිනා ගත්තේ ය. ඒ, මිනිත්තු 3යි තත්පර 59යි දශම 4යි 7ක කාලයකින් තරගය අවසන් කරමින් ය. ශ්‍රී ලංකාවේ ධනංජනා සෙව්මිණි ප්‍රනාන්දු ශූරතාවලියේ වයස අවුරුදු 18න් පහළ මීටර 100 බාලිකා ඉසව්වේ රිදී පදක්කම දිනා ගත්තා ය. ඇය සටහන් කළ කාලය තත්පර 11යි දශම 9යි 2ක්. මේ අතර, ශ්‍රී ලංකාවේ ඉමේෂ් සිල්වා ශූරතාවලියේ වයස අවුරුදු 18න් පහළ මීටර 200 බාලක ධාවන ඉසව්වේ අවසන් පූර්ව තරගයට අද (17)  සුදුසුකම් ලබා ගත්තේය. ඒ, සෞදි අරාබියේදී අද උදෑසන පැවැති මූලික වටයේ තරගයේදී දෙවැනි ස්ථානයට පත් වෙමින්. ඔහු දැක්වූ දක්ෂතාවය තත්ත්පර 21යි දශම 7යි 1ක්.", "source": "https://sinhala.newsfirst.lk/"},
{"id": "bede0e7c-1c3a-11f0-81b2-9e2eb13e1f7d", "title": "සිරි දළදා වන්දනාවට පැමිණෙන සැදැහැවතුන්ගේ පහසුව වෙනුවෙන් වෙබ් අඩවියක් ...", "url": "https://sinhala.newsfirst.lk/2025/04/18/%e0%b7%83%e0%b7%92%e0%b6%bb%e0%b7%92-%e0%b6%af%e0%b7%85%e0%b6%af%e0%b7%8f-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80%e0%b6%a7-%e0%b6%b4", "cover_image": "https://cdn.newsfirst.lk/sinhala-uploads/2025/04/New Project (2)-588480.jpg", "date_published": "2025-04-18T08:06:00Z", "content": "ශ්‍රී ලංකා පොලීසිය සඳහන් කරන්නේ ,මෙම වෙබ් අඩවියට පිවිසීම මගින්,සිරි දළදා වන්දනාව සම්බන්දයෙන් වූ සියලු තොරතුරු පිළිබඳව දැනුවත් විය හැකි බවයි. වෙබ් අඩවියට පිවිසීම සඳහා -https://daladadekma.police.lk", "source": "https://sinhala.newsfirst.lk/"},
{"id": "bee04730-1c3a-11f0-b4d4-9e2eb13e1f7d", "title": "කිතුණු බැතිමතුන් අද මහ සිකුරාදා දිනය සමරයි...", "url": "https://sinhala.newsfirst.lk/2025/04/18/%e0%b6%9a%e0%b7%92%e0%b6%ad%e0%b7%94%e0%b6%ab%e0%b7%94-%e0%b6%b6%e0%b7%90%e0%b6%ad%e0%b7%92%e0%b6%b8%e0%b6%ad%e0%b7%94%e0%b6%b1%e0%b7%8a-%e0%b6%85%e0%b6%af", "cover_image": "https://cdn.newsfirst.lk/sinhala-uploads/2025/04/New Project (3)-588486.jpg", "date_published": "2025-04-18T08:26:00Z", "content": "මහ සිකුරාදා දිනට පසු ඉරිදාවේ ජේසුස් ක්‍රිස්තුස් වහන්සේ මරණයෙන් උට්ඨාන වූ බව, කතෝලික බැතිමතුන්ගේ විශ්වාසයයි. ජේසුස් වහන්සේගේ උට්ඨානය හෙවත් මළවුන් පරදා නැගීටීම සිහි කරමින් මහ සිකුරාදාට පසුව යෙදෙන ඉරු දින කිතුනු බැතිමතුන් පාස්කු ඉරිදා ලෙස උත්සවශ්‍රීයෙන් සමරනු ලබයි. මෙවර පාස්කු ඉරිදා යෙදී ඇත්තේ ලබන 20 වැනිදාටයි.", "source": "https://sinhala.newsfirst.lk/"},
{"id": "bf21ece1-1c3a-11f0-a509-9e2eb13e1f7d", "title": "වසරේ ගත වූ කාලය තුළ රිය අනතුරු වලින් 713ක් මරුට", "url": "https://sinhala.newsfirst.lk/2025/04/18/%e0%b7%80%e0%b7%83%e0%b6%bb%e0%b7%9a-%e0%b6%9c%e0%b6%ad-%e0%b7%80%e0%b7%96-%e0%b6%9a%e0%b7%8f%e0%b6%bd%e0%b6%ba-%e0%b6%ad%e0%b7%94%e0%b7%85", "cover_image": "https://cdn.newsfirst.lk/sinhala-uploads/2022/09/dd3ff3a7-accident-500375.jpg", "date_published": "2025-04-18T08:43:00Z", "content": "පොලිසිය සදහන් කළේ එම පුද්ගලයින් මියගොස් ඇත්තේ මාරක රිය අනතුරු 685 කින් බවයි. පසුගිය වසරට සාපේක්ෂව මේ වසරේ මාරක රිය අනතුරු 31 ක අඩුවීමක් වාර්තා වී ඇත. ඒ අනුව ගිය වසරේ රිය අනතුරු 713කින් 744 දෙනෙකු මියගොස් තිබුණි. මේ අතර උත්සව සමයේ සිදුවූ රිය අනතුරු හේතුවෙන් පුද්ගලයින් 105 දෙනෙකු මියගොස් ඇති බව පොලීසිය සදහන් කළේ ය. ඔවුන් මියගොස් ඇත්තේ මාරක රිය අනතුරු 103 කින්. පොලීසිය පැවසුවේ එම කාලය තුළ රිය අනතුරු 934 සිදුව ඇති බවයි. පසුගිය වසරේ මෙම කාලයට සාපේක්ෂව මේ වසරේ මෙම කාලය තුළ රිය අනතුරු 23 ක අඩුවීමක් වාර්තා වී තිබේ. ඒ අනුව ගිය වසරේ මෙම කාලය තුළ රිය අනතුරු 126 කින් 128 දෙනෙකු මියගොස් තිබුණි.", "source": "https://sinhala.newsfirst.lk/"},
{"id": "bf2bbbc8-1c3a-11f0-b96f-9e2eb13e1f7d", "title": "ගාසා යුද්ධය අවසන් කිරීමට හමාස් සංවිධානයෙන් ඊශ්‍රායලයට කොන්දේසියක්...", "url": "https://sinhala.newsfirst.lk/2025/04/18/%e0%b6%9c%e0%b7%8f%e0%b7%83%e0%b7%8f-%e0%b6%ba%e0%b7%94%e0%b6%af%e0%b7%8a%e0%b6%b0%e0%b6%ba-%e0%b6%85%e0%b7%80%e0%b7%83%e0%b6%b1%e0%b7%8a-%e0%b6%9a%e0%b7%92", "cover_image": "https://cdn.newsfirst.lk/sinhala-uploads/2025/04/New Project (4)-588504.jpg", "date_published": "2025-04-18T09:00:00Z", "content": "ඒ ඊශ්‍රායලයේ සිරගත කර සිටින සියලු පලස්තීනුවන් ද නිදහස් කරන ලෙස ගනුදෙනුවක් අවශ්‍ය බව පවසමින් ය. රූපවාහිනී සාකච්චාවකට එක්වෙමින් හමාස් නියෝජිත කණ්ඩායමේ ප්‍රධානියා වන ඛලීල් අල්-හයියා පැවසුවේ ඊශ්‍රායලය ඉදිරිපත් කරන කෙටි සටන් විරාම ගිවිසුම් සදහා තමන් එකඟ නොවන බවයි. ඔහු පැවසුවේ ගාසා යුද්ධය අවසන් කිරීම, ඊශ්‍රායලය විසින් සිරගත කරන ලද පලස්තීනුවන් නිදහස් කිරීම සදහා සාකච්ඡා ආරම්භ කිරීමට තමන් සූදානම් බවයි. ඊශ්‍රායල අගමැති බෙන්ජමින් නෙතන්යාහු විසින් දේශපාලන කටයුතු වෙනුවෙන් කෙටිකාලීන සටන් විරාම ගිවිසුම් භාවිතා කරන බවත් ඔහු ප්‍රකාශ කළේ ය.", "source": "https://sinhala.newsfirst.lk/"},
{"id": "bf65b2df-1c3a-11f0-8fab-9e2eb13e1f7d", "title": "තැපැල් ඡන්ද පත්‍රිකා 21 වැනිදාට පෙර බෙදා අවසන් කරනවා - මැතිවරණ කොමිසම", "url": "https://sinhala.newsfirst.lk/2025/04/18/%e0%b6%ad%e0%b7%90%e0%b6%b4%e0%b7%90%e0%b6%bd%e0%b7%8a-%e0%b6%a1%e0%b6%b1%e0%b7%8a%e0%b6%af-%e0%b6%b4%e0%b6%ad%e0%b7%8a%e2%80%8d%e0%b6%bb%e0%b7%92%e0%b6%9a%e0%b7%8f", "cover_image": "https://cdn.newsfirst.lk/sinhala-uploads/2023/01/8ab9ea81-election-commition-516740.jpg", "date_published": "2025-04-18T08:36:00Z", "content": "එහි සභාපති R.M. A .L.රත්නායක මහතා පැවසුවේ මීට පසුව කිසියම් අධිකරණයකින් ඒ සම්බන්ධ නඩු තීන්දුවක් ලැබුණහොත් එම පළාත් පාලන ආයතනයේ තැපැල් ඡන්ද විමසීම ප්‍රමාද වන බවයි. මේ වන විට පළාත් පාලන ආයතන 227ක තැපැල් ඡන්ද පත්‍රිකා බෙදා අවසන් කර තිබේ. ඒ අනුව ඉතිරි පළාත් පාලන ආයතන 112 සදහා තැපැල් ඡන්ද පත්‍රිකා ලබාදීමට නියමිතයි. 2025 මැයි 06 පැවැත්වීමට නියමිත පළාත් පාලන මැතිවරණයට අදාළ තැපැල් ඡන්දය සලකුණු කිරීමේ දින සංශෝධනය කළ බව සභාපතිවරයා සදහන් ක‍ළේ ය. ඔහු සඳහන් කළේ, අප්‍රේල් මස 24, 25, 28 සහ 29 යන දිනයන් වල තැපැල් ඡන්ද සලකුණු කිරිම සිදු කළ යුතු බවයි.", "source": "https://sinhala.newsfirst.lk/"},
{"id": "bfb5f234-1c3a-11f0-9b22-9e2eb13e1f7d", "title": "දසුන් ශානකට IPL තරගාවලියට කැඳවීමක්...", "url": "https://sinhala.newsfirst.lk/2025/04/18/%e0%b6%af%e0%b7%83%e0%b7%94%e0%b6%b1%e0%b7%8a-%e0%b7%81%e0%b7%8f%e0%b6%b1%e0%b6%9a%e0%b6%a7-ipl-%e0%b6%ad%e0%b6%bb%e0%b6%9c%e0%b7%8f", "cover_image": "https://cdn.newsfirst.lk/sinhala-uploads/2025/04/New Project (5)-588511.jpg", "date_published": "2025-04-18T09:03:00Z", "content": "ඒ ආබාධයකට ලක්වූ ග්ලේන් පිලිප්ස් වෙනුවටයි. ඔහු 2023 ඉන්දීය ප්‍රිමියර් ලීග් ක්‍රිකට් තරගාවලියේදි ගුජරාට් ටයිටන්ස් කණ්ඩායමට ක්‍රීඩා කළේ ය. එහිදී එම කණ්ඩායම විසින් දසුන් ශානකව මිලදී ගත්තේ ඉන්දියානු රුපියල් ලක්ෂ 75ක මුදලකටයි. මෙවර ඉන්දීය ප්‍රිමියර් ලීග් පන්දුවාර 20යි 20 ක්‍රිකට් තරගාවලියේ ගුජරාට් ටයිටන්ස් කණ්ඩායම සහභාගී වන තරගය හෙට(19) දිල්ලි කැපිටල්ස් කණ්ඩායමට එරෙහිව පැවැත්වීමට නියමිතයි.", "source": "https://sinhala.newsfirst.lk/"},
{"id": "bfe5c243-1c3a-11f0-beac-9e2eb13e1f7d", "title": "වසරේ මේ දක්වා කාලය තුළ ඩෙංගු රෝගයෙන් පුද්ගලයින් 5ක් මරුට", "url": "https://sinhala.newsfirst.lk/2025/04/18/%e0%b7%80%e0%b7%83%e0%b6%bb%e0%b7%9a-%e0%b6%b8%e0%b7%9a-%e0%b6%af%e0%b6%9a%e0%b7%8a%e0%b7%80%e0%b7%8f-%e0%b6%9a%e0%b7%8f%e0%b6%bd%e0%b6%ba-%e0%b6%ad", "cover_image": "https://cdn.newsfirst.lk/sinhala-uploads/2023/05/Dengue-493959[1]-496582-514389-514568-516710-531997-532364.jpg", "date_published": "2025-04-18T12:38:00Z", "content": "ජාතික ඩෙංගු මර්ධන ඒකකය සදහන් කළේ එම කාලය තුළ ඩෙංගු රෝගීන් 14678 දෙනෙකු වාර්තා වී ඇති බවයි. වැඩිම ඩෙංගු රෝගීන් සංඛ්‍යාවක් වාර්තා වී ඇත්තේ කොළඹ, ගම්පහ, කලුතර හා රත්නපුර දිස්ත්‍රික්ක වලින් ය. පසුගිය වසරේ වාර්තා වී ඇති ඩෙංගු රෝගීන් සංඛ්‍යාව 49870 කී. මේ අතර පාසල් වල ඩෙංගු මර්ධන වැඩසටහන් ප්‍රාදේශීය මට්ටමින් මෙම සති අන්තය තුළ ආරම්භ කරන ලෙස ජාතික ඩෙංගු මර්ධන ඒකකය දැනුම් දෙයි.", "source": "https://sinhala.newsfirst.lk/"},
{"id": "bfecc618-1c3a-11f0-aa71-9e2eb13e1f7d", "title": "වසරේ ගතවූ කාලය තුළ විදෙස් සංචාරකයින් අට ලක්ෂයකට අධික පිරිසක් දිවයිනට.", "url": "https://sinhala.newsfirst.lk/2025/04/18/%e0%b7%80%e0%b7%83%e0%b6%bb%e0%b7%9a-%e0%b6%9c%e0%b6%ad%e0%b7%80%e0%b7%96-%e0%b6%9a%e0%b7%8f%e0%b6%bd%e0%b6%ba-%e0%b6%ad%e0%b7%94%e0%b7%85-%e0%b7%80", "cover_image": "https://cdn.newsfirst.lk/sinhala-uploads/2024/11/travel-573090.jpg", "date_published": "2025-04-18T12:33:00Z", "content": "ඉන්, වැඩිම සංචාරකයින් පිරිසක් පැමිණ ඇත්තේ, ඉන්දියාවෙන්. මෙම මාසයේ දින 15 ක් තුළ සංචාරකයින් 93,915 දෙනෙකු දිවයිනට පැමිණ ඇතැයි සංචාරක සංවර්ධන අධිකාරිය සඳහන් කළේ ය. පසුගිය වසරේ මෙරටට පැමිණ ඇති විදෙස් සංචාරකයින් සංඛ්‍යාව 20 ලක්ෂ 53,465 කී.", "source": "https://sinhala.newsfirst.lk/"},
{"id": "c0004fb1-1c3a-11f0-b068-9e2eb13e1f7d", "title": "“සිරි දළදා වන්දනාව” සමාරම්භක අවස්ථාවට එක් වන රාජ්‍යතාන්ත්‍රිකයෝ දුම්රියෙන් මහනුවරට", "url": "https://sinhala.newsfirst.lk/2025/04/18/%e2%80%9c%e0%b7%83%e0%b7%92%e0%b6%bb%e0%b7%92-%e0%b6%af%e0%b7%85%e0%b6%af%e0%b7%8f-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80%e2%80%9d", "cover_image": "https://cdn.newsfirst.lk/sinhala-uploads/2025/04/New Project (6)-588517.jpg", "date_published": "2025-04-18T12:25:00Z", "content": "වියට්නාමය, බංග්ලාදේශය, ඉන්දුනීසියාව, නේපාලය, නෙදර්ලන්තය, ඉන්දියාව, මියන්මාරය, පලස්තීනය, ප්‍රංශය, නවසීලන්තය, කියුබාව, ඊජිප්තුව, ජපානය, බ්‍රිතාන්‍යය, තායිලන්තය, කැනඩාව, කොරියාව යන රටවල් නියෝජනය කරමින් එක් වන මෙම කණ්ඩායම අද(18) පෙ.ව 7.00ට පමණ කොළඹ කොටුව දුම්රිය ස්ථානයේ සිට මහනුවර දක්වා ධාවනය වූ දුම්රියේ විශේෂ නැරඹුම් මැදිරියකින් මහනුවර බලා ගමන් කරනු ලැබීය. ශ්‍රී ලංකාව නැවත ආර්ථික වශයෙන් නැගී සිටිමින් පවතින බවත්, මෙතෙක් රට වෙළාගෙන තිබු සියලු බාධාවන් ඉවත් වී රට තුළ සහජිවනය ගොඩනැගී ඇති බවටත් වන පණිවිඩය මිත්‍ර රටවල් වෙත ලබාදීම සහ එකී ගමනට එම සියලුදෙනාගේ සහාය ලබා ගැනීමේ අපේක්ෂාවෙන් මෙම අවස්ථාව සංවිධානය කෙරිණි. මහනුවරට ළඟා වූ පිරිස පළමුව මහවැලි රීච් හෝටලය වෙත පැමිණී අතර එහිදී ඔවුන් වෙනුවෙන් දේශීය චරිත්‍රානුකූලව විශේෂ සිංහල - දෙමළ අලුත් අවුරුදු සංග්‍රහයක් සූදානම් කර තිබුණි. එහිදී මෙම කණ්ඩායම සමඟ තවත් රාජ්‍යතාන්ත්‍රිකයන් පිරිසක් එක්විමට නියමිත අතර 44 දෙනෙකුගෙන් යුත් මෙම කණ්ඩායම “සිරි දළදා වන්දනාව” සමාරම්භක අවස්ථාවට එක් වීම සඳහා දළදා මාළිගාව වෙත පැමිණීමට නියමිතය.පසුව එම දුම්රියෙන් නැවත මෙම කණ්ඩායම කොළඹ බලා පිටත්විමට නියමිතයි. ජනාධිපතිවරයාගේ ඉල්ලීම මත මල්වතු, අස්ගිරි මහා නා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාළිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව අද සිට අප්‍රේල් 27 වන දා දක්වා දින 10ක් පුරා පැවැත් වීමට නියමිතයි. ආරම්භක දිනය වන අද (18) දින ප.ව 3.00 සිට ප.ව 5.00 දක්වා  සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සලසා දී තිබෙන අතර හෙට (19) සිට දිනපතා දහවල් 12.00 සිට ප.ව 5.00 දක්වා එම අවස්ථාව උදා වේ.", "source": "https://sinhala.newsfirst.lk/"},
{"id": "c002de6a-1c3a-11f0-b662-9e2eb13e1f7d", "title": "වසර 16කට පසු පැවැත්වෙන “සිරි දළදා වන්දනාව අදින් ඇරඹේ...", "url": "https://sinhala.newsfirst.lk/2025/04/18/%e0%b7%80%e0%b7%83%e0%b6%bb-16%e0%b6%9a%e0%b6%a7-%e0%b6%b4%e0%b7%83%e0%b7%94-%e0%b6%b4%e0%b7%90%e0%b7%80%e0%b7%90%e0%b6%ad%e0%b7%8a%e0%b7%80", "cover_image": "https://cdn.newsfirst.lk/sinhala-uploads/2025/04/New Project-588468.jpg", "date_published": "2025-04-18T06:16:00Z", "content": "මෙහි සමාරම්භක අවස්ථාව අද (18) දහවල් 12.30ට පමණ සිදුවන අතර ‍ජනාධිපති අනුර කුමාර දිසානායක මහතාද ඊට සහභාගි වීමට නියමිතයි. තවද, විදේශ රටවල රාජ්‍ය තාන්ත්‍රිකයන් රැසක්ද මෙම අවස්ථාවට එක් වීමට අපේක්ෂා කරන අතර ඔවුන් කොළඹ සිට විශේෂ දුම්රියකින්  පැමිණිමට නියමිතව ඇත. ජනාධිපතිවරයාගේ ඉල්ලීම මත මල්වතු, අස්ගිරි මහා නා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාළිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව අද සිට අප්‍රේල් 27 වන දා දක්වා දින 10ක් පුරා පැවැත්වීමට නියමිතයි.. අද(18) දින ප.ව 3.00 සිට ප.ව 5.00 දක්වා  සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සළසා දී තිබෙන අතර  19 වනදා සිට දිනපතා දහවල් 12.00 සිට ප.ව 5.00 දක්වා එම අවස්ථාව උදාවනු ඇත.", "source": "https://sinhala.newsfirst.lk/"},
{"id": "c01fe8b0-1c3a-11f0-9a84-9e2eb13e1f7d", "title": "'සිරි දළදා වන්දනාව' ජනපති ප්‍රධානත්වයෙන් ඇරඹෙයි..", "url": "https://sinhala.newsfirst.lk/2025/04/18/%e0%b7%83%e0%b7%92%e0%b6%bb%e0%b7%92-%e0%b6%af%e0%b7%85%e0%b6%af%e0%b7%8f-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80-%e0%b6%a2", "cover_image": "https://cdn.newsfirst.lk/sinhala-uploads/2025/04/New Project (19)-588542.jpg", "date_published": "2025-04-18T14:36:00Z", "content": "ඒ, මහනුවර ශ්‍රී දළඳා මාළිඟයේදී දළඳා සමිඳුන් උදෙසා විශේෂ ආගමික වතාවත් සිදුකිරීමෙන් අනතුරුවයි. මල්වතු අස්ගිරි මහනාහිමිවරුන්ගේ මූලිකත්වයෙන් එම පිළිවෙත් සිදුකරන අවස්ථාවට, ජනාධිපති අනුර කුමාර දිසානායක මහතා ද, එක්ව සිටියේ ය. මෙවර දළදා දැක්ම පැවැත්වෙන්නේ වසර දහසයකට පසුවයි. සුදු වතින් සැරසි, සැදැහැ සිතින් දළදා සමිඳුන් වැදපුදා ගැනීමට පැමිණෙන්නැයි මහනායක හිමිවරුන් බැතිමතුන්ට දැනුම් දෙයි. සිරි දළඳා වන්දනාව පැවැත්වෙන්නේ, අද සිට ලබන 27 වැනිදා දක්වායි.", "source": "https://sinhala.newsfirst.lk/"},
{"id": "c0223820-1c3a-11f0-a0c2-9e2eb13e1f7d", "title": "කොංගෝවේ බෝට්ටුවක් පෙරළෙයි – 50 දෙනෙකු ජීවිතක්ෂයට", "url": "https://www.itnnews.lk/2025/04/17/680463/", "cover_image": "https://www.itnnews.lk/wp-content/uploads/2025/04/Congo-860x615.png", "date_published": "2025-04-17T04:24:28Z", "content": "කොංගෝවේ බෝට්ටුවක් ගිනිගෙන පෙරළීමෙන් පනස්දෙනෙකු මිය ගොස් සියදෙනෙකු අතුරුදන්ව සිටින බව විදෙස් මාධ්‍ය වාර්තා කරනවා. මගීන් 400 දෙනෙකු රැගත් මෝටර් ලී බෝට්ටුවක් ගිනි ගෙන මෙලෙස පෙරළී තිබෙනවා. අනතුරට පත්වුවන් මුදා ගැනිමේ මෙහෙයුම් තවදුරටත් ක්‍රියාත්මක බවයි විදෙස් මාධ්‍ය පෙන්වා දෙන්නේ. කොංගෝවේ මාටන්කුමු වරායෙන් බොලොම්බා පල්‍රදේශය බලා පිටත්ව ගිය බෝට්ටුවකුයි මෙලෙස අනතුරට පත්ව ඇත්තේ.", "source": "https://www.itnnews.lk/"},
{"id": "c040c637-1c3a-11f0-9420-9e2eb13e1f7d", "title": "'සිරි දළදා වන්දනාව' සමාරම්භක අවස්ථාවට සහභාගී වන ලෙස ප්‍රචාරය වන ආරාධනා පත්‍රය ව්‍යාජයි - ජනාධිපති මාධ්‍ය අංශය", "url": "https://sinhala.newsfirst.lk/2025/04/18/%e0%b7%83%e0%b7%92%e0%b6%bb%e0%b7%92-%e0%b6%af%e0%b7%85%e0%b6%af%e0%b7%8f-%e0%b7%80%e0%b6%b1%e0%b7%8a%e0%b6%af%e0%b6%b1%e0%b7%8f%e0%b7%80-%e0%b7%83", "cover_image": "https://cdn.newsfirst.lk/sinhala-uploads/2025/04/New Project (7)-588536.jpg", "date_published": "2025-04-18T13:23:00Z", "content": "අදාළ නිවේදනය පහතින්", "source": "https://sinhala.newsfirst.lk/"},
{"id": "c07211ef-1c3a-11f0-bb54-9e2eb13e1f7d", "title": "පළාත් පාලන ආයතන ඡන්ද විමසීමේ තැපැල් ඡන්ද සලකුණු කිරීමේ දින සංශෝධනයක්.", "url": "https://sinhala.newsfirst.lk/2025/04/17/%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%b4%e0%b7%8f%e0%b6%bd%e0%b6%b1-%e0%b6%86%e0%b6%ba%e0%b6%ad%e0%b6%b1-%e0%b6%a1%e0%b6%b1%e0%b7%8a%e0%b6%af", "cover_image": "https://cdn.newsfirst.lk/sinhala-uploads/2023/01/8ab9ea81-election-commition-516740.jpg", "date_published": "2025-04-17T20:19:00Z", "content": "නිවේදනයක් නිකුත් කරමින් මැතිවරණ කොමිෂන් සභාව සඳහන් කරන්නේ, ඡන්දය ප්‍රකාශ කිරීම සඳහා නව දින 4ක් නියම කර ඇති බවයි. ඒ අනුව 2025 අප්‍රේල් මාසයේ 24,25,28 සහ 29 වැනි දිනයන්  තැපැල් ඡන්ද ප්‍රකාශ කිරීම සඳහා මැතිවරණ කොමිෂන් සභාව නියම කර තිබේ.", "source": "https://sinhala.newsfirst.lk/"},
{"id": "cde335b3-1c3a-11f0-a312-9e2eb13e1f7d", "title": "සිරි දළදා වන්දනාව සඳහා රථවාහන සැලැස්ම සහ ආරක්ෂක වැඩපිළිවෙල මෙන්න", "url": "https://sinhala.adaderana.lk/news.php?nid=208895", "cover_image": "https://s3.amazonaws.com/adaderanasinhala/1744808944-DALADA-WANADANAWA.jpg", "date_published": "2025-04-16T18:27:00Z", "content": "මහනුවර සිරි දළදා වන්දනාව වෙනුවෙන් ආරක්ෂක වැඩපිළිවෙල සහ රථවාහන සැලැස්ම ක්‍රියාත්මක කිරීම සම්බන්ධයෙන් පොලීසිය නිවේදනයක් නිකුත් කර තිබේ. සම්පූර්ණ විස්තර පහතින්,   by   on Scribd", "source": "https://sinhala.adaderana.lk/"},
{"id": "cdf7bab8-1c3a-11f0-badb-9e2eb13e1f7d", "title": "සිරුරට දැනෙන උෂ්ණත්වය අවධානය යොමුකළ යුතු මට්ටමක", "url": "https://sinhala.adaderana.lk/news.php?nid=208894", "cover_image": "https://s3.amazonaws.com/adaderanasinhala/1744887496-hot-wether-l.jpg", "date_published": "2025-04-16T17:58:00Z", "content": "දිවයිනේ ප්‍රදේශ කිහිපයකට හෙට (17)  දිනයේ දී මිනිස් සිරුරට දැනෙන උෂ්ණත්වය අවධානය යොමුකළ යුතු මට්ටමක පවතින බව කාලගුණ විද්‍යා දෙපාර්තමේන්තුව පවසයි. උතුරු, උතුරු මැද, වයඹ, බස්නාහිර, දකුණ සහ නැගෙනහිර පළාත්වලත්, රත්නපුර, මොණරාගල දිස්ත්‍රික්කවලත් ඇතැම් ප්‍රදේශවල මිනිස් සිරුරට දැනෙන උෂ්ණත්වය අවධානය යොමුකළ යුතු මට්ටමක පවතින බව එම දෙපාර්තමේන්තුව සඳහන් කළේය. මෙම තත්ත්වය තුළ එළිමහනේ අධික වෙහෙසකාරී කටයුතු සීමාකරන ලෙසත්, ප්‍රමාණවත් තරම් ජලය පානය කරන ලෙසත් එම දෙපාර්තමේන්තුව පෙන්වා දෙයි.", "source": "https://sinhala.adaderana.lk/"},
{"id": "ce00ccff-1c3a-11f0-9fe3-9e2eb13e1f7d", "title": "RSF අවිගත් කල්ලිය සුඩානයේ අල්ලාගත් කලාප තුළ නව රජයක් පිහිටුවයි", "url": "https://sinhala.adaderana.lk/news.php?nid=208893", "cover_image": "https://s3.amazonaws.com/adaderanasinhala/1744804489-sudan-L.jpg", "date_published": "2025-04-16T17:24:00Z", "content": "තමන් යටතේ පාලනය වන සුඩාන කලාප තුළ නව රජයක් පිහිටුවාගත් බව RSF අවිගත් කල්ලිය නිවේදනය කර තිබේ. ඒ සුඩාන සිවිල් ගැටුම්වලට වසර දෙකක් සැපිරීමට සමගාමීවය. නීතියේ පාලනය යටතේ පවතින එක්සත් රටක් බිහිකළ හැක්කේ තම රජයක් යටතේ පමණක් බව RSF නායක මොහොමඩ් හම්දාන් පවසයි. RSF කණ්ඩායම සහ ජෙනරාල් අබ්දෙල් ෆාටා අල් බුර්හාන් ප්‍රමුඛ රජයේ හමුදා අතර ගැටුම් පවතින්නේ 2023 වසරේ අප්‍රේල් 15 වැනිදා සිටය. දෙවසරක් පැවති සුඩාන යුද්ධය අතරතුර මානුෂීය සමූල ඝාතන සහ මහා පරිමාණ ලිංගික ප්‍රචණ්ඩ ක්‍රියා ඇතුළු යුද අපරාධ සිදුවූ බවට RSF කණ්ඩායම සහ රජයේ හමුදා යන දෙපාර්ශ්වයටම චෝදනා එල්ල වෙයි. එමෙන්ම ඉන් 150,000කට වැඩි පිරිසක් මියගොස් ඇති අතර, මිලියන 12කට වැඩි පිරිසක් අවතැන්වී ඇත්තේ, ලොව විශාලතම මානුෂීය අර්බුදය නිර්මාණය කරමිනි. ඒ අතරින් ඇතැමුන් මියගොස් ඇත්තේ කුසගින්න සහ පිපාසය වැනි කරුණු මුල් කරගනිමින් ය.", "source": "https://sinhala.adaderana.lk/"},
{"id": "ce06ad40-1c3a-11f0-9970-9e2eb13e1f7d", "title": "ඇල්ල - වැල්ලවාය මාර්ගයේ යන රියදුරන්ට හදිසි දැනුම්දීමක්", "url": "https://sinhala.adaderana.lk/news.php?nid=208892", "cover_image": "https://s3.amazonaws.com/adaderanasinhala/1744803998-ella-wellawaya-l.jpg", "date_published": "2025-04-16T16:59:00Z", "content": "අධික වර්ෂාව හේතුවෙන් ඇල්ල - වැල්ලවාය මාර්ගයේ කිලෝමීටර් 5ක් පමණ දුරට දැඩි රථ වාහන තදබදයක් හටගෙන තිබේ. පොලීසිය සඳහන් කළේ ඇල්ලේ සිට වැල්ලවාය දක්වා වූ මාර්ගයේ පස් සහ ගල් පෙරළීමේ අවදානමක් ද මේ වනවිට මතුවී ඇති බවය. ඒ හේතුවෙන් එම මාර්ගයේ රථවාහන ධාවනය කරන රියදුරන්ට විකල්ප මාර්ග භාවිත කරන්නැයි පොලීසිය වැඩිදුරටත් දැනුම්දෙයි.", "source": "https://sinhala.adaderana.lk/"},
{"id": "ce1d2f4f-1c3a-11f0-9938-9e2eb13e1f7d", "title": "අවුරුදු සමයේ අධිවේගී මාර්ග ආදායම රු මිලියන 273ක්", "url": "https://sinhala.adaderana.lk/news.php?nid=208889", "cover_image": "https://s3.amazonaws.com/adaderanasinhala/1744798976-Highway-jj-L.jpg", "date_published": "2025-04-16T15:39:00Z", "content": "මෙවර අලුත් අවුරුදු සමයේ ගතවූ දින 6 තුළ අධිවේගී මාර්ග පද්ධතියේ  වාහන 787,000ක් ගමන්කර ඇති බව මාර්ග සංවර්ධන අධිකාරිය පවසයි. ඒ අනුව, මාර්ග සංවර්ධන අධිකාරියේ නියෝජ්‍ය අධ්‍යක්ෂක ජනරාල් (නඩත්තු හා මෙහෙයුම්) ආර්.ඒ.ඩී. කහටපිටිය මහතා සඳහන් කළේ, ඉන් රුපියල් මිලියන 273ක ආදායමක් උපයාගෙන ඇති බවය. ඊයේ (15) දිනයේ පමණක් රුපියල් මිලියන 48ක ආදායමක් ලබා තිබේ. මේ අතර ගම්බිම් බලා ගිය ජනතාවගේ පහසුව සඳහා අද (16) දිනයේ අධිවේගී මාර්ගවල සියලුම කවුළු විවෘතව තබා ඇති බවද ඒ මහතා පැවසීය. අධිවේගී මාර්ගවල ගමන් කරන වාහන යම් ආපදාවකට ලක්වූයේ නම් 1969 ක්ෂණික ඇමතුම් මධ්‍යස්ථානයට දැනුම්දෙන ලෙසද ආර්.ඒ.ඩී. කහටපිටිය ජනතාවට දැනුම්දෙයි.", "source": "https://sinhala.adaderana.lk/"},
{"id": "ce20d190-1c3a-11f0-ba0d-9e2eb13e1f7d", "title": "අමෙරිකාවේ බදුවලට එරෙහි රටවල් එකතු වෙයිද ?", "url": "https://sinhala.adaderana.lk/news.php?nid=208888", "cover_image": "https://s3.amazonaws.com/adaderanasinhala/1744797222-china-L.jpg", "date_published": "2025-04-16T15:23:00Z", "content": "අමෙරිකාවෙන් එල්ලවී ඇති ඉහළ බදු සහ ආර්ථික පීඩනය හමුවේ චීනය අමෙරිකාවට විරුද්ධව නැගී සිටීම සඳහා පාර්ශ්ව රැස් කරමින් සිටින බව විදෙස් මාධ්‍ය කියයි. අමෙරිකාවේ නව බදු ප්‍රතිපත්තියට විරුද්ධවීමේ යෝජනාවක් චීනය මීට පෙර ඔස්ට්‍රේලියාවට ද ඉදිරිපත් කර තිබූ අතර ඔස්ට්‍රේලියාව එය ප්‍රතික්ෂේප කර තිබුණි. ඒ අනුව චීනය මෙවර වියට්නාමයට එම යෝජනාව සිදුකර තිබේ. විදෙස් මාධ්‍ය වාර්තා අනුව චීනය විසින් ගෝලීය නිදහස් වෙළෙඳ පද්ධතියක් පවත්වා ගැනීම සඳහා අමෙරිකාවෙන් එල්ල වන ඒකපාර්ශ්වික පීඩනයට විරුද්ධ වන ලෙස වියට්නාමයෙන් ඉල්ලා තිබේ. මෙම ඉල්ලීම සිදුකර ඇත්තේ චීන ජනාධිපතිවරයා අග්නිදිග ආසියානු රටවල් කිහිපයක සිදු කළ සංචාරයකදී බව පැවසෙයි. එහිදී ඔහු මැලේසියාව සහ කාම්බෝජයට ද පැමිණීමට නියමිත බව වාර්තා වෙයි.", "source": "https://sinhala.adaderana.lk/"},
{"id": "ce250778-1c3a-11f0-85bb-9e2eb13e1f7d", "title": "මැතිවරණ නීති උල්ලංඝනය කිරීම් ඉහළට", "url": "https://sinhala.adaderana.lk/news.php?nid=208891", "cover_image": "https://s3.amazonaws.com/adaderanasinhala/1744803824-ele-l.jpg", "date_published": "2025-04-16T16:50:00Z", "content": "මැතිවරණ නීති උල්ලංඝනය කිරීම සම්බන්ධයෙන් මැතිවරණ කොමිෂන් සභාව වෙත ඊයේ (15) දිනයේදී පැමිණිලි 53ක් ලැබී තිබේ. ඒ අනුව ඉකුත් මාර්තු මස 20වනදා සිට අප්‍රේල් 15වනදා දක්වා අතර කාලය තුළ මැතිවරණ නීති උල්ලාංඝනය කිරීම සම්බන්ධයෙන් ලැබී ඇති සමස්ත පැමිණිලි සංඛ්‍යාව 1,387ක් බව එම කොමිසම පැවසීය. ඊට ප්‍රචණ්ඩ ක්‍රියා 86ක් සහ වෙනත් මැතිවරණ නීති උල්ලාංඝනය කිරීම් 1,293ක් ඇතුළත්ව ඇත. කෙසේ නමුත් සමස්ත මැතිවරණ පැමිණිලි සංඛ්‍යාවෙන් 1,214ක් මේ වනවිට විසඳා අවසන් බව මැතිවරණ කොමිෂන් සභාව වැඩිදුරටත් පැවසීය.", "source": "https://sinhala.adaderana.lk/"},
{"id": "ce36b304-1c3a-11f0-9804-9e2eb13e1f7d", "title": "අර්ථසාධක අරමුදලේ වටිනාකම රුපියල් ට්‍රිලියන 4.3 පනී", "url": "https://sinhala.adaderana.lk/news.php?nid=208886", "cover_image": "https://s3.amazonaws.com/adaderanasinhala/1744795060-EPF_L.jpg", "date_published": "2025-04-16T14:43:00Z", "content": "සේවක අර්ථසාධක අරමුදල 2024 වසර අවසානයේ දී විශ්‍රාම අරමුදල් අංශයේ සමස්ත වත්කම්වලින් 81.0%කට හිමිකම් කියමින් සේවක අර්ථසාධක අරමුදල තවදුරටත් එම අංශයෙහි ප්‍රධානත්වය දැරුවේය.  සේවක අර්ථසාධක අරමුදලෙහි ශුද්ධ වටිනාකම 2023 වසර අවසානයේ දී වාර්තා කළ රුපියල් බිලියන 3,886.7ට සාපේක්ෂව 2024 වසර අවසානය වන විට රුපියල් බිලියන 4,375.7 දක්වා වාර්ෂික ලක්ෂ්‍යමය පදනම මත 12.6%කින් සැලකිය යුතු ලෙස වැඩි විය.  2024 වසර තුළ දී, අරමුදල ආයෝජන කිරීම තුළින් උපයන ලද ආදායම සහ ශුද්ධ දායක මුදල් ලැබීම් මෙම වර්ධනය සඳහා හේතු විය. ඊට සමගාමීව, මෙම කාලය තුළ සාමාජිකයන් වෙත වූ මුළු වගකීම ද 12.4%කින් වැඩි විය.  මේ අතර, 2024 වසර සඳහා මුළු දායක මුදල් ලැබීම් රුපියල් බිලියන 234.4ක් දක්වා 11.3%කින් ඉහළ ගිය අතර, සාමාජිකයින්ට සහ ඔවුන්ගේ නෛතික උරුමක්කරුවන් හට ගෙවන ලද සමස්ත ප්‍රතිලාභ ප්‍රමාණය රුපියල් බිලියන 188.1 දක්වා 12.9% කින් අඩු විය. 2023 වසරේ දී රුපියල් බිලියන 5.3ක සෘණ අගයක් ලෙස වාර්තා වූ අරමුදලෙහි ශුද්ධ දායක මුදල් ලැබීමට සාපේක්ෂව එම අගය 2024 වසරේ දී රුපියල් බිලියන 46.3ක ධන අගයක් ලෙස වාර්තා විය. 2024 වසර තුළ අරමුදලේ සමස්ත ආයෝජන ආදායම රුපියල් බිලියන 513.8ක් ලෙස වාර්තා වූ අතර, එය පෙර වසරේ වාර්තා කළ රුපියල් බිලියන 481.1 හා සැසඳීමේ දී 6.8%ක කැපී පෙනෙන වර්ධනයකි.  පොලී ආදායම, අරමුදලෙහි ප්‍රධාන ආදායම් ප්‍රභවය ලෙස අඛණ්ඩව පැවති අතර, එය 2023 වසරේ දී උපයන ලද රුපියල් බිලියන 442.4ට සාපේක්ෂව 2024 වසරේ දී රුපියල් බිලියන 455.1 දක්වා 2.9%කින් වර්ධනය විය.  2023 වසරේ දී රුපියල් බිලියන 3.0ක් වූ ලාභාංශ ආදායම 2024 වසරේ දී රුපියල් බිලියන 5.5ක් දක්වා 82.9%කින් ඉහළ ගියේය.  2023 වසරේ දී රුපියල් බිලියන 23.8ක් ලෙස වාර්තා වූ සාධාරණ අගයට (fair value) ඇති ලැයිස්තුගත කොටස් ආයෝජනවල ශුද්ධ ලාභයට සාපේක්ෂව, 2024 වසර සඳහා එම ලාභය රුපියල් බිලියන 49.2ක් ලෙස වාර්තා විය.  2024 වසර තුළ දී අරමුදලෙහි දළ ආදායමට සාපේක්ෂව මෙහෙයුම් වියදම් අනුපාතය 0.6%ක මට්ටමක පවත්වා ගෙන යන ලදී.  එසේ වුව ද, ආයෝජන ආදායම වැඩි වීම හේතුවෙන් 2024 වසරේ දී අරමුදලේ බදු වියදම ද රුපියල් බිලියන 64.1ක් දක්වා ඉහළ ගියේය.  මුදල් හා කම්කරු විෂයන් භාර අමාත්‍යවරුන්ගේ එකඟත්වය ලැබීමට යටත්ව, 2024 වසර සඳහා සාමාජික ශේෂයන් මත 11.00%ක පොලී අනුපාතයක් මහ බැංකුවේ පාලක මණ්ඩලය විසින් අනුමත කර ඇත. ශ්‍රී ලංකා මහ බැංකුව විසින් නිකුත් කරන ලද 2024 වාර්ෂික ආර්ථික විවරණයෙහි මේ බව සඳහන් වේ.", "source": "https://sinhala.adaderana.lk/"},
{"id": "ce4df3ca-1c3a-11f0-8dc7-9e2eb13e1f7d", "title": "අමෙරිකානු නව බදු ගැන රනිල්ගෙන් අනතුරු ඇඟවීමක්", "url": "https://sinhala.adaderana.lk/news.php?nid=208884", "cover_image": "https://s3.amazonaws.com/adaderanasinhala/1744790189-Ranil-Wicramasinghe_L.jpg", "date_published": "2025-04-16T13:20:00Z", "content": "අමෙරිකානු නව බදු ප්‍රතිපත්තිය තුළින් මෙරට ලක්ෂයකට අධික පිරිසකගේ රැකියා අහිමිවීමේ අවදානමක් පවතින බව හිටපු ජනාධිපති රනිල් වික්‍රමසිංහ මහතා පවසයි. අද (16) විශේෂ ප්‍රකාශයක් සිදුකරමින් වික්‍රමසිංහ මහතා සඳහන් කළේ මෙය හදිසි අවස්ථාවක් ලෙස සලකා අමෙරිකානු නව බදු ප්‍රතිපත්තිය පිළිබඳව රජය ගන්නා ක්‍රියාමාර්ග ගැන රට දැනුවත් කළ යුතු බවය.", "source": "https://sinhala.adaderana.lk/"},
{"id": "ce4f93be-1c3a-11f0-9745-9e2eb13e1f7d", "title": "ඉන්දියාවේ iPhone නිෂ්පාදන මෙහෙයුම් ඉහළට", "url": "https://sinhala.adaderana.lk/news.php?nid=208890", "cover_image": "https://s3.amazonaws.com/adaderanasinhala/1744801186-i-phones-L.jpg", "date_published": "2025-04-16T16:29:00Z", "content": "ඇපල් සමාගම විසින් ඉකුත් මාර්තු මාසයෙන් අවසන් වූ මාස 12 තුළදී අමෙරිකානු ඩොලර් බිලියන 22ක් වටිනා iPhones ඉන්දියාවේදී එකලස් කර ඇතැයි විදෙස් මාධ්‍ය වාර්තා කරයි. චීනයෙන් බැහැරව iPhones වෙළෙඳපොළ සලකුණක් වන ඉන්දියාව තුළ එම නිෂ්පාදන පෙර වසරට වඩා සියයට 60කින් පමණ ඉහළ ගොස් ඇති බවද සඳහන් ය. විදෙස් මාධ්‍ය වාර්තා කරන පරිදි iPhone නිෂ්පාදනය චීනයෙන් ඉන්දියාවට යොමුවීම වේගවත් කර තිබේ. ඉන්දියාවේ නිෂ්පාදිත iPhone වලින් වැඩි ප්‍රමාණයක්  Foxconn Technology Group හි කර්මාන්තශාලාවේ එකලස් කර ඇත.", "source": "https://sinhala.adaderana.lk/"},
{"id": "ce52a3ae-1c3a-11f0-a701-9e2eb13e1f7d", "title": "සිරි දළදා වන්දනාව වෙනුවෙන් මහනුවර පාසල් රැසක් වසා තැබේ", "url": "https://sinhala.adaderana.lk/news.php?nid=208885", "cover_image": "https://s3.amazonaws.com/adaderanasinhala/1744798083-school-clese-l.jpg", "date_published": "2025-04-16T13:59:00Z", "content": "'සිරි දළදා වන්දනාව' ප්‍රදර්ශනය හේතුවෙන් මහනුවර නගරයේ සහ එහි තදාසන්න ප්‍රදේශවල පිහිටි තෝරාගත් පාසල් 50ක් සඳහා නිවාඩු ලබාදීමට මහනුවර කලාප කාර්යාලය තීරණය කර තිබේ. ඒ අනුව අප්‍රේල් 21වනදා සිට 25වනදා දක්වා දින 05ක කාලයක් මෙම නිවාඩු ලබාදීමට තීරණය කර ඇත. 'අද දෙරණ' කළ විමසීමක දී මධ්‍යම පළාත් ප්‍රධාන හා අධ්‍යාපන අමාත්‍යංශයේ ලේකම් මාදුපානි පියසේන මහත්මිය මේ බව පැවසුවාය. 'සිරි දළදා වන්දනාව' අප්‍රේල් මස 18වනදා සිට 27වනදා දක්වා මහනුවර ශ්‍රී දළදා මාලිගාවේ දී පැවැත්වීමට කටයුතු යොදා ඇත. ගුරුදෙණිය මහා විද්‍යාලය \r\nවිද්‍යාලෝක විද්‍යාලය, තැන්නෙකුඹුර \r\nධර්මරාජ විද්‍යාලය \r\nඩී.එස්. සේනානායක මහා විද්‍යාලය \r\nමහාමයා බාලිකා විද්‍යාලය \r\nබෙරවට්ස් විද්‍යාලය \r\nබෙරවට්ස් ප්‍රාථමික විද්‍යාලය \r\nඅම්පිටිය සිද්ධාර්ථ විද්‍යාලය \r\nදඹවෙළ කනිෂ්ඨ විද්‍යාලය \r\nගෝතමී බාලිකා විද්‍යාලය \r\nශ්‍රී රාහුල ජාතික පාසල‍ \r\nශා. අන්තෝනි පිරිමි විද්‍යාලය \r\nශා. අන්තෝනි බාලිකා විද්‍යාලය \r\nචන්දානන්ද බාලිකා විද්‍යාලය \r\nවිද්‍යාර්ථ විද්‍යාලය \r\nතක්ෂිලා විද්‍යාලය \r\nහේමමාලි බාලිකා විද්‍යාලය \r\nශා. සිල්වෙස්තර විද්‍යාලය \r\nමහනුවර වාරියපොළ ශ්‍රී සුමංගල විද්‍යාලය \r\nවිවේකානන්ද විද්‍යාලය \r\nපුෂ්පදාන බාලිකා විද්‍යාලය \r\nයහපත් එඬේරාගේ කන්‍යාරාමය \r\nහින්දු ජ්‍යෙෂ්ඨ විද්‍යාලය \r\nමද්දුම බණ්ඩාර විද්‍යාලය \r\nවිහාරමහාදේවී බාලිකා විද්‍යාලය \r\nඋසස් බාලිකා විද්‍යාලය \r\nස්වර්ණමාලී බාලිකා විද්‍යාලය \r\nසිද්ධිලෙබ්බේ මහා විද්‍යාලය \r\nධර්මවික්‍රම බාලිකා විද්‍යාලය \r\nසීතාදේවී බාලිකා විද්‍යාලය \r\nකිංග්ස්වුඩ් විද්‍යාලය \r\nමහානාම මහා විද්‍යාලය \r\nරණබිම රාජකීය විද්‍යාලය \r\nසරසවි උයන මහා විද්‍යාලය \r\nපේරාදෙණිය ම.ම.වි. \r\nපේරාදෙණිය කනිෂ්ඨ ද්විතියික විද්‍යාලය \r\nපේරාදෙණිය හිංදු විද්‍යාලය \r\nලුම්බිණි රාජකීය විද්‍යාලය \r\nවිමලබුද්ධි විද්‍යාලය \r\nරාසිංදෙව් විද්‍යාලය \r\nසෙංකඩගල වීරෝධාර විද්‍යාලය \r\nධර්මාශෝක විද්‍යාලය \r\nසංඝමිත්තා විද්‍යාලය \r\nකැප්පෙටිපොළ විද්‍යාලය \r\nබදි-උද්-දීන් මහ්මූද් බාලිකා විදුහල මහවැලි මහා විද්‍යාලය \r\nමහනුවර ආදර්ශ විද්‍යාලය \r\nසමුද්‍රදේවී බාලිකා විද්‍යාලය ඊරියගම පුෂ්පදාන විද්‍යාලය \r\nගන්නෝරුව කනිෂ්ඨ විද්‍යාලය \r\nබදි-උද්-දීන් මහ්මූද් බාලිකා විදුහල", "source": "https://sinhala.adaderana.lk/"},
{"id": "ce55b3a6-1c3a-11f0-b141-9e2eb13e1f7d", "title": "පාකිස්තානයේ පෝලියෝ ගැන රතු එළියක්", "url": "https://sinhala.adaderana.lk/news.php?nid=208887", "cover_image": null, "date_published": "2025-04-16T15:16:00Z", "content": "පෝලියෝ රෝගය හේතුවෙන් පාකිස්තානයට පනවා තිබූ සංචාරක සීමා තවත් මාස 3කින් දීර්ඝ කිරීමට ලෝක සෞඛ්‍ය සංවිධානය තීරණය කර ඇති බව විදෙස් වාර්තා පවසයි. ලෝක සෞඛ්‍ය සංවිධානයට අනුව, මෙම කමිටුව පෝලියෝ ගෝලීය ව්‍යාප්තිය, පාකිස්තානයේ තත්ත්වය සහ වෛරසය පැතිරීම පාලනය කිරීමට රජය ගෙන ඇති උත්සාහයන් සමාලෝචනය කර තිබේ. ගෝලීය වශයෙන් සිදු කෙරෙන පෝලියෝ තුරන් කිරීමේ ප්‍රයත්නයන්ට පාකිස්තානය සහ ඇෆ්ගනිස්තානය දිගින් දිගටම තර්ජනයක් වී ඇති බවද වාර්තා වෙයි. අවදානමට ලක්විය හැකි කලාපවල ඵලදායී එන්නත්කරණ වැඩසටහන් සහතික කරන ලෙස ලෝක සෞඛ්‍ය සංවිධානය පාකිස්තානයෙන් ඉල්ලා ඇති අතර පාකිස්තානය සහ ඇෆ්ගනිස්ථානය අතර දේශසීමා සම්ප්‍රේෂණය අඛණ්ඩව පවතින බවද පෙන්වාදී ඇත.", "source": "https://sinhala.adaderana.lk/"},
{"id": "ce57af13-1c3a-11f0-871b-9e2eb13e1f7d", "title": "ගම්පහ වෙඩිතැබීමේ තවත් තොරතුරු රැසක් හෙළි වෙයි", "url": "https://sinhala.adaderana.lk/news.php?nid=208882", "cover_image": "https://s3.amazonaws.com/adaderanasinhala/1744787174-gampaha_L.jpg", "date_published": "2025-04-16T12:29:00Z", "content": "ගම්පහ පොදු බස් නැවතුම්පොළ අසලදී යතුරුපැදියකින් පැමිණි පුද්ගලයන් දෙදෙනෙකු විසින් ධාවනය වෙමින් තිබූ ලොරි රථයකට වෙඩි ප්‍රහාරයක් එල්ලකර තිබුණි. එම අවස්ථාවේ ලොරි රථයේ පුද්ගලයන් දෙදෙනෙකු ගමන් කරමින් සිට ඇති අතර ඔවුන් දෙදෙනාට ඉන් හානියක් සිදුවී නොමැත. ගණේමුල්ල සංජීව ඝාතනය කිරීම සම්බන්ධයෙන් චෝදනා එල්ලවී සිටින අවිශ්ක මල්ලි නැමැත්තාගේ පුංචිඅම්මාගේ පුත්‍රයා මෙලෙස වෙඩික්කරුගේ ඉලක්කය වී ඇති බවට පොලීසිය සැක කරයි. ගණේමුල්ල සංජීව ඝාතනයට පළිගැනීමක් ලෙස මෙම වෙඩි තැබීම සිදුකර ඇති බවට සැකකරන බවත්, ඉලක්ක වූ පුද්ගලයාට කිසිඳු අපරාධ චෝදනාවක් නොමැති බවත් පොලීසිය වැඩිදුරටත් පැවසීය.", "source": "https://sinhala.adaderana.lk/"},
{"id": "ce6f2c70-1c3a-11f0-b043-9e2eb13e1f7d", "title": "මෙරට ජීවත් වන වයස්ගතම සත්වයාගේ හිස තෙල් ගෑමේ චාරිත්‍රය ඉටු කරයි", "url": "https://sinhala.adaderana.lk/news.php?nid=208880", "cover_image": "https://s3.amazonaws.com/adaderanasinhala/1744783533-yoda-ibba-L.jpg", "date_published": "2025-04-16T11:34:00Z", "content": "අලුත් අවුරුදු චාරිත්‍රයක් වන හිස තෙල් ගෑම චාරිත්‍රය දෙහිවල ජාතික සත්වෝද්‍යානයේදී ද අද (16) සිදුකෙරුණි. ඒ අනුව නැකතට හිස තෙල් ගෑමේ චාරිත්‍රය සත්වෝද්‍යානයේ වාසය කරන කඩොල් ඇතාගෙන් ආරම්භ කෙරුණි. දැනට ශ්‍රී ලංකාව තුළ ජීවත් වන වයස්ගතම සත්වයා වන වයස අවුරුදු 153ක් වන යෝධ ඉබ්බාගේ හිස තෙල් ගෑමද සිදු කෙරුණා.  එක්සත් අරාබි එමීර් රාජ්‍යයෙන් දෙහිවල සත්වෝද්‍යානයට ලැබුණු දුඹුරු වලසාගේ හිස තෙල් ගෑම ද නැතකට සිදු කෙරුණි.  දෙහිවල ජාතික සත්වෝද්‍යානයේ අධ්‍යක්ෂ ජෙනරාල් චන්දන රාජපක්ෂ මහතාගේ උපදෙස් මත නියෝජ්‍ය අධ්‍යක්ෂිකා දිනුෂිකා මානවඩු ඇතුළු සත්වෝද්‍යානයේ පාලන අධිකාරිය මෙය සංවිධානය කර තිබුණි.", "source": "https://sinhala.adaderana.lk/"},
{"id": "ce760531-1c3a-11f0-934b-9e2eb13e1f7d", "title": "වෙළෙඳ යුද්ධය නිසා භාණ්ඩ ගොඩ ගැසෙයි", "url": "https://sinhala.adaderana.lk/news.php?nid=208883", "cover_image": null, "date_published": "2025-04-16T13:07:00Z", "content": "චීනයේ විදේශ වෙළෙඳාමේ යෙදී සිටින ප්‍රධාන වරාය හරහා ලෝකයේ විශාලතම ආර්ථිකයන් දෙක අතර පවතින තීරුබදු ගැටුමේ ආරම්භක බලපෑම් පෙන්නුම් කිරීමට පටන් ගෙන ඇතැයි විදෙස් මාධ්‍ය වාර්තා කරයි.  ඒ අනුව චීනයේ කාර්යබහුල වූ ෂැංහයි සහ ගුවැන්ඩොං වරායවලින් කිසිදු භාණ්ඩ ප්‍රවාහන නෞකාවක් එක්සත් ජනපදයට පැමිණ නොමැති අතර, චීනයේ අපනයන බොහෝ දුරට ඇණහිට ඇති බවද වාර්තා වෙයි. ඒ අනුව එක්සත් ජනපදයට නැව්ගත කිරීමේ බහාලුම් තොග මේ වනවිට ෂැංහයි සහ ගුවැන්ඩොං වරායන්හි එකතු වෙමින් පවතින බවද පැවසෙයි. අමෙරිකාවේ ධවල මන්දිරය පැහැදිලි කර ඇති පරිදි චීනය වෙත පෙර 20% තීරුබදු පනවා ඇති බැවින් චීන ආනයනය සඳහා වන මුළු තීරුබදු ප්‍රමාණය 145% ක් වෙයි.", "source": "https://sinhala.adaderana.lk/"},
{"id": "ce823891-1c3a-11f0-a77f-9e2eb13e1f7d", "title": "සූර්ය පැනල විසන්ධි කිරීම ගැන නවතම නිවේදනයක්", "url": "https://sinhala.adaderana.lk/news.php?nid=208879", "cover_image": "https://s3.amazonaws.com/adaderanasinhala/1744782031-solla--panal-600.jpg", "date_published": "2025-04-16T11:07:00Z", "content": "ලංකා විදුලිබල මණ්ඩලය විසින් වහල මත සවිකර ඇති සූර්ය පැනල හිමිකරුවන්ගෙන් විශේෂ ඉල්ලීමක් කරමින් නිවේදනයක් නිකුත් කර තිබේ. එහි දැක්වෙන්නේ අද (16) සිට කෙටි පණිවුඩයක් (SMS) ලැබී ඇත්නම් පමණක් එතැන් සිට පස්වරු 3 දක්වා සූර්ය පැනල විසන්ධි කිරීම ප්‍රමාණවත් බවය. පසුගිය අභියෝගාත්මක දින කිහිපය තුළ ඔවුන් දැක්වූ සහයෝගයට ලංකා විදුලිබල මණ්ඩලය ස්තූතිය පිරිනමන බවද එහි තවදුරටත් දැක්වෙයි.", "source": "https://sinhala.adaderana.lk/"},
{"id": "cea0e5ab-1c3a-11f0-add3-9e2eb13e1f7d", "title": "ඇෆ්ගනිස්තානයේ භූකම්පනයක්", "url": "https://sinhala.adaderana.lk/news.php?nid=208877", "cover_image": "https://s3.amazonaws.com/adaderanasinhala/1744779744-Earthquake-Of-Magnitude-7.1-Hits-Tibet_L.jpg", "date_published": "2025-04-16T10:20:00Z", "content": "ඇෆ්ගනිස්තානයේ භූකම්පනයක් සිදුව තිබේ. රික්ටර් මාපකයේ ඒකක 5.9ක ප්‍රබලත්වයෙන් යුතුව එම භූකම්පනය සිදුව ඇති බව විදෙස් මාධ්‍ය වාර්තා කළේය. ඇෆ්ගනිස්ථානයේ හින්දු කුෂ් කලාපයේ මෙම භූමිකම්පාව ඇති වූ බව වාර්තා වෙයි. භූකම්පනය කිලෝමීටර් 75ක් ගැඹුරින් හට ගෙන ඇති බව සඳහන්ය.", "source": "https://sinhala.adaderana.lk/"},
{"id": "cea6b818-1c3a-11f0-8eb1-9e2eb13e1f7d", "title": "පුංචි ඡන්දයට අදාළව පැමිණිලි 168ක්", "url": "https://sinhala.adaderana.lk/news.php?nid=208881", "cover_image": "https://s3.amazonaws.com/adaderanasinhala/1744786059-election-commission-sri-lanka-L.jpg", "date_published": "2025-04-16T12:10:00Z", "content": "පළාත් පාලන ආයතන ඡන්ද විමසීම සම්බන්ධයෙන් මේ වනවිට පැමිණිලි 168ක් ලැබී ඇති බව පොලීසිය පවසයි. පොලිස් මාධ්‍ය කොට්ඨාසය සඳහන් කළේ අපරාධමය පැමිණිලි 36ක් සහ මැතිවරණ නීති උල්ලාංඝණය කිරීම සම්බන්ධ පැමිණිලි 132ක් ඒ අතර වන බවය. අදාළ පැමිණිලි සම්බන්ධයෙන් පුද්ගලයින් 79 දෙනෙකු අත්අඩංගුවට ගෙන තිබේ. අත්අඩංගුවට ගත් පුද්ගලයින් අතර මෙවර පළාත් පාලන ආයතන මැතිවරණයට ඉදිරිපත් වී සිටින අපේක්ෂකයින් 18 දෙනෙකු ද වන බව පොලීසිය සඳහන් කළේය. වාහන 14ක් ද මේ වන විට පොලීසිය භාරයට ගෙන තිබේ.", "source": "https://sinhala.adaderana.lk/"},
{"id": "cead6e1f-1c3a-11f0-9a6a-9e2eb13e1f7d", "title": "විදුලි ඉල්ලුම අඩු නිසා නොරොච්චෝලේ ජනන යන්ත්‍රයකත් වැඩ නවතලා", "url": "https://sinhala.adaderana.lk/news.php?nid=208878", "cover_image": "https://s3.amazonaws.com/adaderanasinhala/1744780425-norochcholai-600.jpg", "date_published": "2025-04-16T10:40:00Z", "content": "නොරොච්චෝලේ බලාගාරයේ එක් ජනන යන්ත්‍රයක් අක්‍රීය කිරීමට පියවර ගෙන ඇති බව ලංකා විදුලි බල මණ්ඩලය පවසයි. ලංකා විදුලි බල මණ්ඩලයේ මාධ්‍ය ප්‍රකාශක ධම්මික විමලරත්න මහතා පවසා සිටියේ, අප්‍රේල් 11 වනදා සිට එම පියවර ගත් බවය.  නැප්තා භාවිතා කරන කැළණිතිස්ස බලාගාරයේ විදුලි උත්පාදන කටයුතු ද අප්‍රේල් 12වන දින පෙරවරුවේ නතර කළ බව ලංකා විදුලි බල මණ්ඩලය සඳහන් කර තිබේ. ඒ අනුව මේ වන විට ඉන්ධන මගින් විදුලිය උත්පාදනය කරන කිසිදු බලාගාරයක් ක්‍රියාත්මක නොවන අතර ජල විදුලි බලාගාර සහ පුනර්ජනනීය බලශක්තියට පමණක් පුමුඛත්වය ලබා දී විදුලි උත්පාදන කටයුතු සිදුකරන බව ලංකා විදුලි බල මණ්ඩලය පවසයි. මේ අතර උත්සව සමයේදී විදුලි සැපයුම සහ ඉල්ලුම අතර සමතුලිතතාවය කළමනාකරණය කිරීම සඳහා ගත් පියවර සම්බන්ධව ලංකා විදුලි බල මණ්ඩලය සිය මෙහෙයුම් පිළිබඳ සාරංශයක් ඉදිරිපත් කර තිබේ. ඒ අනුව අප්‍රේල් නිවාඩු කාලය තුළ විදුලිය සඳහා ඇති ඉල්ලුම සහ ක්‍රියාත්මක වන පුනර්ජනනීය බලශක්ති සැපයුම් පිළිබඳ සවිස්තරාත්මක අධ්‍යනයකින් පසුව එම කාලය තුළ විදුලි සැපයුම කළමනාකරණය කළ යුතු බව ලංකා විදුලි බල මණ්ඩලය තීරණය කළ බව එහි සඳහන් වේ. ඕනෑම අවස්ථාවක විදුලි නිෂ්පාදනය සහ පරිභෝජනය අනුරෑප ලෙස සමාන විය යුතු බව පෙන්වා දෙන එම මණ්ඩලය සඳහන් කර ඇත්තේ විදුලිය වැඩි වශයෙන් භාවිත නොවන අවස්ථාවකදී විදුලි නිෂ්පාදනයද අඩු කළ යුතු බවය. එමෙන්ම ඉරිදා සහ ජාතික නිවාඩු දිනවල පවා විදුලි ඉල්ලුමේ අඩුවක් ඇති වන බැවින් එම දිනවල පවා විදුලි සැපයුම අඩු කළ යුතු බවත් එම මණ්ඩලය මෙම නිවේදනය මගින් පෙන්වා දී ඇත. ඒ අනුව අප්‍රේල් මස 10 වන දින සිට මෙරට විදුලි ඉල්ලුම ඉතා අවම මට්ටමක පැවති අතර කිලෝවෝට් 100ට වැඩි වහලය මත ස්ථාපිත කර ඇති සියලු  සුර්ය පැනල වල සැපයුම් තාවකාලිකව විසන්ධි කිරීමට පියවර ගත් බව ලංකා විදුලි බල මණ්ඩලය සිය නිවේදනය මගින් සඳහන් කර තිබේ. විදුලි ඉල්ලුම තවදුරටත් පහළ යාම හේතුවෙන් වහළ මත සුර්ය බලශක්ති ඒකක හිමිකරුවන්ට ද දිවා කාලයේ දී සුර්ය පැනල ක්‍රියාකාරීත්වය නතර කරන ලෙස අප්‍රේල් මස 13වන දින දැනුම් දීමක් සිදුකළ අතර පද්ධතියේ ස්ථායිතාව පවත්වාගැනීමට එය විශාල පිටුවහළක් වු බවද එම මණ්ඩලය සඳහන් කර තිබේ එම නිසා විදුලි ඉල්ලුම සාමාන්‍ය තත්ත්වයට පත්වනතුරු විදුලි බල මණ්ඩලය සිදුකරන දැනුම් දීම්වලට අනුව වහල මත සුර්ය බල ශක්තිය ඇති සියලු හිමිකරුවන් පස්වරු 03 දක්වා ඔවුන්ගේ ඒකක වසා දමා අඛණ්ඩව සහය ලබා දෙන ලෙසද විදුලි බල මණ්ඩලය වැඩිදුරටත් ඉල්ලීමක් කර තිබේ.", "source": "https://sinhala.adaderana.lk/"},
{"id": "cf0c04aa-1c3a-11f0-9bea-9e2eb13e1f7d", "title": "2028 ඔලිම්පික් උළෙලේදී ක්‍රිකට් තරග පැවැත්වෙන ක්‍රීඩාංගණය මෙන්න", "url": "https://sinhala.adaderana.lk/news.php?nid=208876", "cover_image": "https://s3.amazonaws.com/adaderanasinhala/1744778013-cricket-l.jpg", "date_published": "2025-04-16T10:01:00Z", "content": "2028 ලොස් ඇන්ජලීස් ඔලිම්පික් ක්‍රීඩා උළෙලේ ක්‍රිකට් ක්‍රීඩාංගණය ලෙස දකුණු කැලිෆෝනියාවේ පමෝනා හි ෆෙයාර්ග්‍රවුන්ඩ්ස් ප්‍රකාශයට පත් කිරීම ජාත්‍යන්තර ක්‍රිකට් කවුන්සිලය පිළිගෙන තිබේ. 2028 වසරේ දී අමෙරිකාවේ සත්කාරකත්වය යටතේ ලොස් ඇන්ජලීස් හිදී පැවැත්වෙන ඔලිම්පික් උළෙලට එක්කර තිබෙන ක්‍රිකට් ක්‍රීඩාව සඳහා කාන්තා හා පිරිමි කණ්ඩායම් 6 බැගින් ක්‍රීඩාකිරීමට අවස්ථාව සලසාදීමට ජාත්‍යන්තර ඔලිම්පික් කමිටුව තීරණය කර ඇත. සෑම කණ්ඩායමකටම ක්‍රීඩක ක්‍රීඩිකාවන් 90 දෙනෙකු සඳහා කෝටා වෙන්කර ඇති අතර, ඒ අනුව සෑම කණ්ඩායමකටම සාමාජිකයින් 15 දෙනෙකුගෙන් යුත් සංචිතයක් නම් කිරීමට හැකි වනු ඇත. ලොස් ඇන්ජලීස් ඔලිම්පික් උළෙල 2028 වසරේ ජූලි 14වනදා ආරම්භවන අතර, එය ජූලි 30වනදා දක්වා පැවැත්වීමට නියමිතව ඇත. මෙහිදී ක්‍රිකට් ක්‍රීඩාව විස්සයි20 ආකෘතියෙන් පැවැත්වේ. වසර 130කට ආසන්න අතීතයක් ඇති ගිම්හාන ඔලිම්පික් උළෙල ඉතිහාසය තුළ ක්‍රිකට් ක්‍රීඩාව පැවැත්වෙන දෙවන අවස්ථාව මෙයවනු ඇත. අවසන් වරට ඔලිම්පික් උළෙලක දී ක්‍රිකට් ක්‍රීඩාව පවත්වා ඇත්තේ 1900 වසරේදීය. එවර රන් පදක්කම මහා බ්‍රිතාන්‍ය විසින් දිනාගෙන ඇති අතර, රිදී පදක්කම හිමිව ඇත්තේ ප්‍රංශයටය.", "source": "https://sinhala.adaderana.lk/"},
{"id": "cf589728-1c3a-11f0-b8ed-9e2eb13e1f7d", "title": "අවුරුදු නිවාඩුවෙන් පසු කොටස් වෙළෙඳපොළේ වර්ධනයක්", "url": "https://sinhala.adaderana.lk/news.php?nid=208899", "cover_image": "https://s3.amazonaws.com/adaderanasinhala/1744819027-cse-l.jpg", "date_published": "2025-04-16T21:05:00Z", "content": "දීර්ඝ සතිඅන්තයකින් පසු කොළඹ කොටස් වෙළෙඳපොළ ගනුදෙනු ඇරඹි අද (16) දිනයේ දී මිල දර්ශකවල කැපීපෙනෙන ඉහළ යාමක් වාර්තා විය. එහිදී සියලු කොටස් මිල දර්ශකය ඒකක 99.68කින් ඉහළ ගොස් ඒකක 15,625.88 ක් ලෙසින් වාර්තා වී ඇත. එමෙන්ම S&P SL20 දර්ශකය ඒකක 29.95කින් ඉහළ ගොස් ඒකක 4,644.49 ක් ලෙසින් සටහන්ව තිබුණි. මිල දර්ශකවල ඉහළ යාමක් වාර්තා වුවද අද දිනයේ දී ගනුදෙනු පිරිවැටුම පසුගිය දින කිහිපය හා සැසඳීමේ දී ඉතා පහළ මට්ටමක පැවතිණි.  ඒ අනුව අද දින ගනුදෙනු පිරිවැටුම වාර්තා වූයේ රු. මිලියන 792ක් ලෙසිනි. එහිදී දේශීය මිලදී ගැනීම් රු. මිලියන 781ක් හා දේශීය විකිණුම් රු. මිලියන 730ක් ලෙසින් සටහන්ව තිබුණි. විදේශීය මිලදී ගැනීම් රු. මිලියන 11ක තරම් ඉත පහළ අගයයක් විය.  විදේශීය විකිණුම් අද දින රු. මිලියන 61ක් ලෙසින් වාර්තා වී ඇත.", "source": "https://sinhala.adaderana.lk/"},
{"id": "cf717d01-1c3a-11f0-bea0-9e2eb13e1f7d", "title": "සිරි දළදා වන්දනාවේ පළමු දැක්ම සිදුවූ අයුරු", "url": "https://sinhala.adaderana.lk/news.php?nid=208897", "cover_image": "https://s3.amazonaws.com/adaderanasinhala/1744812182-siri-dalada-L.jpg", "date_published": "2025-04-16T19:31:00Z", "content": "සිරි දළදා වන්දනාව වෙනුවෙන් මහනුවර නගරය මේ වන විටත් සූදානම් කෙරෙමින් පවතී. පොලීසිය සඳහන් කළේ හෙට (17) සිට එම නගරය කේන්ද්‍ර කරගනිමින් විශේෂ රථවාහන සැලැස්මක් ක්‍රියාත්මක බවය. ක්‍රිස්තු වර්ෂ 310දී පමණ ත්‍රිකුණාමලයේ අප්‍රකට වරායකින් ලංකාද්වීපයට වැඩම වූ දළදා වහන්සේ මෙරට රාජධානි කිහිපයක ගමන් මාර්ගයෙන් පසු වර්තමානයේ ඓතිහාසික සෙංකඩගල දළදා මැදුරේ ලෝ වාසි ජනීජනයාගේ වන්දනාමානයට පාත්‍ර වෙයි.  සිරි දළදා වන්දනාවේ පළමු දැක්ම අදට වසර 1715කට පෙර අනුරපුර කිත්සිරිමෙවන් මහරජු දවස දක්වා දිවෙන බව දාඨා වංශයේත්, පාහියන් චීන දේශාඨන වාර්තාවලත් සඳහන් ය.  මෑත කාලීන ඉතිහාසයේ, 1828, 1882, 1972, 1978, 1991, 1995, 2001, 2004 සහ අවසන් වරට 2009 වසරේදී සිරි දළදා වන්දනාව පැවැත්වුණි. වසර 16කට පසු මෙවර සිරි දළදා වන්දනාව ආරම්භ වීමට ඇත්තේ තවත් දින දෙකක් පමණි. ඒ අනුව, සිරි දළදා වන්දනාව ඇරඹෙන පළමු දිනයේ එනම්, අප්‍රේල් මස 18 වැනි සිකුරාදා පස්වරු 3 සිට 5:30 දක්වා සැදැහැවතුන්ට දළදා වහන්සේ වන්දනා කිරීමේ භාග්‍ය උදා වෙයි. අනතුරුව අප්‍රේල් 19 වැනිදා සිට අප්‍රේල් 27 වැනිදා දක්වා සෑම දිනකම මධ්‍යාහ්න 12 සිට පස්වරු 5:30 දක්වා කාලයේ සිරි දළදා වන්දනාව ක්‍රියාත්මකය. මෙවර සිරි දළදා වන්දනාවට ප්‍රවේශ මාර්ග තුනක් සලසා දී තිබේ. ඒ, D.S. සේනානායක වීදිය දෙස සිට ශ්‍රී දළදා මාලිගාවේ පිවිසුම තෙක් පෝලිම රතු බෝක්කුව දෙස සිට සංඝරාජ මාවත හරහා මාලිගාවේ ප්‍රධාන පිවිසුම තෙක් පෝලිම රතු බෝක්කුව දෙස සිට මාලිගාව පෙදෙස හරහා මාලිගාවේ ප්‍රධාන පිවිසුම තෙක් පෝලිම \r\n  \r\nමේ අතර සිරි දළදා වන්දනාව වෙනුවෙන් හෙට සිට මහනුවර නගරයට රථ වාහන ඇතුළු වීම සීමා කරන බව ශ්‍රී ලංකා පොලීසිය නිවේදනය කළේය. ඒ අනුව පිටස්තර ප්‍රදේශවලින් පැමිණෙන වාහන හා දෛනික කටයුතු සඳහා මහනුවර නගරයට පැමිණෙන වාහන සඳහා වෙන් වෙන් වශයෙන් රථ ගාල් ස්ථාපිත කර ඇති බව පොලීසිය පවසයි. එමෙන්ම එම රථ ගාල්වල සිට දළදා මාලිගය දක්වා පැමිණීමට සහන ගාස්තුවක් යටතේ විශේෂ බස් රථ සේවාවක්ද බැතිමතුන් වෙනුවෙන් ක්‍රියාත්මක කිරීමට සැලසුම් කර තිබේ. සිරි දළදා වන්දනාව වෙනුවෙන් සහභාගී වන සැදැහැවතුන්ගේ ගමන් පහසුව උදෙසා දින 10ක විශේෂ දුම්රිය ගමන්වාර කිහිපයක් ද ක්‍රියාත්මක කෙරෙයි. සිරි දළදා වන්දනා සමයේ අපේල් 21 සිට 25 දක්වා දින 05ක් මහනුවර නගරයේ සහ එහි තදාසන්න ප්‍රදේශවල පිහිටි පාසල් 50ක් සඳහා නිවාඩු ලබාදීමට මහනුවර කලාප අධ්‍යාපන කාර්යාලය තීරණය කර ඇති අතර එම පාසල් ලැයිස්තුව පහතින් දැක්වෙයි. ගුරුදෙණිය මහා විද්‍යාලය \r\nවිද්‍යාලෝක විද්‍යාලය, තැන්නෙකුඹුර \r\nධර්මරාජ විද්‍යාලය \r\nඩී.එස්. සේනානායක මහා විද්‍යාලය \r\nමහාමයා බාලිකා විද්‍යාලය \r\nබෙරවට්ස් විද්‍යාලය \r\nබෙරවට්ස් ප්‍රාථමික විද්‍යාලය \r\nඅම්පිටිය සිද්ධාර්ථ විද්‍යාලය \r\nදඹවෙළ කනිෂ්ඨ විද්‍යාලය \r\nගෝතමී බාලිකා විද්‍යාලය \r\nශ්‍රී රාහුල ජාතික පාසල‍ \r\nශා. අන්තෝනි පිරිමි විද්‍යාලය \r\nශා. අන්තෝනි බාලිකා විද්‍යාලය \r\nචන්දානන්ද බාලිකා විද්‍යාලය \r\nවිද්‍යාර්ථ විද්‍යාලය \r\nතක්ෂිලා විද්‍යාලය \r\nහේමමාලි බාලිකා විද්‍යාලය \r\nශා. සිල්වෙස්තර විද්‍යාලය \r\nමහනුවර වාරියපොළ ශ්‍රී සුමංගල විද්‍යාලය \r\nවිවේකානන්ද විද්‍යාලය \r\nපුෂ්පදාන බාලිකා විද්‍යාලය \r\nයහපත් එඬේරාගේ කන්‍යාරාමය \r\nහින්දු ජ්‍යෙෂ්ඨ විද්‍යාලය \r\nමද්දුම බණ්ඩාර විද්‍යාලය \r\nවිහාරමහාදේවී බාලිකා විද්‍යාලය \r\nඋසස් බාලිකා විද්‍යාලය \r\nස්වර්ණමාලී බාලිකා විද්‍යාලය \r\nසිද්ධිලෙබ්බේ මහා විද්‍යාලය \r\nධර්මවික්‍රම බාලිකා විද්‍යාලය \r\nසීතාදේවී බාලිකා විද්‍යාලය \r\nකිංග්ස්වුඩ් විද්‍යාලය \r\nමහානාම මහා විද්‍යාලය \r\nරණබිම රාජකීය විද්‍යාලය \r\nසරසවි උයන මහා විද්‍යාලය \r\nපේරාදෙණිය ම.ම.වි. \r\nපේරාදෙණිය කනිෂ්ඨ ද්විතියික විද්‍යාලය \r\nපේරාදෙණිය හිංදු විද්‍යාලය \r\nලුම්බිණි රාජකීය විද්‍යාලය \r\nවිමලබුද්ධි විද්‍යාලය \r\nරාසිංදෙව් විද්‍යාලය \r\nසෙංකඩගල වීරෝධාර විද්‍යාලය \r\nධර්මාශෝක විද්‍යාලය \r\nසංඝමිත්තා විද්‍යාලය \r\nකැප්පෙටිපොළ විද්‍යාලය \r\nබදි-උද්-දීන් මහ්මූද් බාලිකා විදුහල මහවැලි මහා විද්‍යාලය \r\nමහනුවර ආදර්ශ විද්‍යාලය \r\nසමුද්‍රදේවී බාලිකා විද්‍යාලය ඊරියගම පුෂ්පදාන විද්‍යාලය \r\nගන්නෝරුව කනිෂ්ඨ විද්‍යාලය \r\nබදි-උද්-දීන් මහ්මූද් බාලිකා විදුහල  by   on Scribd", "source": "https://sinhala.adaderana.lk/"},
{"id": "cf7431bc-1c3a-11f0-84e0-9e2eb13e1f7d", "title": "සෞදියේදී ශ්‍රී ලංකාව රිදී හා ලෝකඩ පදක්කම් දිනයි", "url": "https://sinhala.adaderana.lk/news.php?nid=208900", "cover_image": "https://s3.amazonaws.com/adaderanasinhala/1744825987-under--18-l.jpg", "date_published": "2025-04-16T23:08:00Z", "content": "සෞදි අරාබියේ පැවැත්වෙන වයස අවුරුදු 18න් පහළ ආසියානු යොවුන් මලල ක්‍රීඩා ශූරතාවලියේ අද (16) පස්වරුවේ පැවති තරගයකින් රිදී පදක්කමක් දිනාගැනීමට ශ්‍රී ලංකාවේ ධනංජනා සෙව්මිණී ප්‍රනාන්දු සමත් වූවාය. බාලිකා මීටර 100 ඉසව්වෙන් තරගකළ ඇය තත්. 11.92කින් තරගය අවසන් කර මෙම පදක්කම දිනාගැනීමට සමත් විය. මෙහි රන් පදක්කම චීනයටත්, ලෝකඩ පදක්කම ඉන්දියාවටත් හිමිවිය. මීට අමතරව අද පස්වරුවේම පැවති මීටර 1500 තරග ඉසව්වේ ලෝකඩ පදක්කම ශ්‍රී ලංකාවේ ළහිරු අචින්ත විසින් දිනාගත්තේය. විනාඩි 3.59.47කින් සිය ඉසව්ව අවසන් කර අචින්ත මෙම පදක්කමට ළඟාවිය. මෙහි රන් පදක්කම කටාර් රාජ්‍යයට හිමි වූ අතර, රිදී පදක්කම දිනාගැනීමට සමත් වූයේ ලෙබනන් ක්‍රීඩකයෙකු විසින්ය.", "source": "https://sinhala.adaderana.lk/"},
{"id": "cf8b8533-1c3a-11f0-90cf-9e2eb13e1f7d", "title": "අමෙරිකාව චීනයට පැනවූ තීරුබදු ප්‍රතිශතය සියයට 245ක් කරයි", "url": "https://sinhala.adaderana.lk/news.php?nid=208896", "cover_image": "https://s3.amazonaws.com/adaderanasinhala/1744811110-china-tax-L.jpg", "date_published": "2025-04-16T19:08:00Z", "content": "අමෙරිකාව විසින් චීන භාණ්ඩ සඳහා පැන වූ සමස්ත තීරුබදු ප්‍රතිශතය 245%ක් දක්වා ඉහළ දමා තිබේ. ධවල මන්දිරය නවතම නිවේදනයක් නිකුත් කරමින් ඒ බව සඳහන් කර ඇති බව විදෙස් මාධ්‍ය වාර්තා කරයි. අමෙරිකාව පැනවූ තීරුබදු සඳහා චීනය දක්වන දැඩි විරෝධී ක්‍රියාකලාපය හේතුවෙන් මෙම බදු ඉහළ දැමීම සිදුකර ඇති බවද විදෙස් මාධ්‍ය වාර්තා කර තිබේ.   මීට පෙර චීනය සම්බන්ධයෙන් අමෙරිකාව අනුගමනය කළ බදු ප්‍රතිශතය 145%ක් දක්වා ඉහළ දමා තිබුණි.", "source": "https://sinhala.adaderana.lk/"},
{"id": "cf8dcce7-1c3a-11f0-852b-9e2eb13e1f7d", "title": "ජර්මානු වෛද්‍යවරයෙකුගෙන් අභිරහස් ඝාතන රැල්ලක්", "url": "https://sinhala.adaderana.lk/news.php?nid=208898", "cover_image": "https://s3.amazonaws.com/adaderanasinhala/1744815468-JERMAN-DOCTOR-l.jpg", "date_published": "2025-04-16T20:21:00Z", "content": "ඖෂධ රැසක් මිශ්‍ර කර රෝගීන් 15 දෙනෙකු ඝාතනය කිරීමක් සම්බන්ධයෙන් ජර්මානු සහන සත්කාර (palliative care doctor) වෛද්‍යවරයෙකුට චෝදනා එල්ල වී තිබේ. අදාළ වෛද්‍යවරයා 2024 වසරේ දී අගෝස්තු මාසයේ දී අත්අඩංගුවට පත්ව ඇති අතර, ඔහු සම්බන්ධයෙන් සිදුකරනු ලබන විමර්ශනවලදී මෙම කරුණු අනාවරණය වී ඇත. අදාළ වෛද්‍යවරයාට එරෙහිව මේ වනවිට බර්ලිනයේ අධිකරණයක නඩු පවරා තිබේ. අගතියට පත් පාර්ශ්ව චෝදනා කරන්නේ සැකකාර 40 හැවිරිදි වෛද්‍යවරයා සාක්ෂි වසන්කිරීම සඳහා වින්දිතයින් කිහිප දෙනෙකුගේ නිවෙස්වලට ගිනිතැබීම් පවා සිදුකර ඇති බවයි. සහන සත්කාර වෛද්‍යවරයෙකු ලෙස හඳුන්වන්නේ බරපතළ රෝගාබාධවලින් පෙළෙන පුද්ගලයින්ගේ දුක් වේදනා වැළැක්වීම සහ සහනය ලබාදෙන වෛද්‍යවරයෙකු ලෙසය. මෙම සැකකාර වෛද්‍යවරයා රෝගීන්ගේ අනුදැනුමකින් හෝ කැමැත්තකින් තොරව අදාළ ඖෂධ ශරීරගතකර ඇති බව මූලික විමර්ශයේදී අනාවරණය වී තිබේ. 2021 සැප්තැම්බර් සිට 2024 ජූලි දක්වා කාලය තුළ ඖෂධ මිශ්‍රකර සෑදූ මෙම මාරාන්තික ඖෂධයෙන් ඝාතනය කරනු ලැබූ පුද්ගලයන් 15 දෙනාගෙන් 12 දෙනෙකුම කාන්තාවන් බවට අනාවරණය වී ඇත. ඝාතනයට ලක්වූවන් වයස අවුරුදු 25 සිට 94 දක්වා වූ වයස්වල පසුවූවන් වන අතර, ඔවුන්ට අදාළ මාරාන්තික ඖෂධය ශරීර ගතකර මිනිත්තු කිහිපයක් ඇතුළත මරණයට පත්ව ඇති බව සඳහන්. සැකකාර වෛද්‍යවරයා ජර්මනියේ ප්‍රාන්ත කිහිපයකම සේවයකර ඇති අතර, ඒ හේතුවෙන් නඩු පවරන්නන් පවසා ඇත්තේ ඔහු විසින් ඝාතනයකර ඇති සංඛ්‍යාව තවත් ඉහළ යාහැකි බවයි. අදාළ වෛද්‍යවරයාට 2024 ජූලි මාසයේ එක් දිනක් තුළ රෝගීන් දෙදෙනෙකු ඝාතනය කිරීම සම්බන්ධයෙන් ද චෝදනා එල්ල වී ඇත. මධ්‍යම බර්ලිනයේ එම ද්විත්ව ඝාතන සිදුව ඇති අතර, එහිදී 75 හැවිරිදි පුද්ගලයෙකු සහ 76 හැවිරිදි කාන්තාවක් පැය කිහිපයක් ඇතුළත මියගොස් තිබේ. 2024 අගෝස්තු මාසයේදී මෙම සැකකාර වෛද්‍යවරයා අත්අඩංගුවට ගන්නා විට පුද්ගලයින් හතර දෙනෙකු ඝාතනය කළ බවට චෝදනා එල්ල වී තිබී ඇත.", "source": "https://sinhala.adaderana.lk/"},
{"id": "d05890a5-1c3a-11f0-b9bc-9e2eb13e1f7d", "title": "අහුන්ගල්ලේ වෙඩි තැබීමක්", "url": "https://sinhala.adaderana.lk/news.php?nid=208931", "cover_image": "https://s3.amazonaws.com/adaderanasinhala/1744907826-shoot-fgt-S.jpg", "date_published": "2025-04-17T22:02:00Z", "content": "අහුන්ගල්ලේ පාසලක් ඉදිරිපිට වෙඩි තැබීමක් සිදුකර තිබේ. නාඳුනන පුද්ගලයින් දෙදෙනෙකු පැමිණ මෙම වෙඩි තැබීම සිදුකර ත්‍රිරෝද රථයකින් පලාගොස් ඇති බව වාර්තා වෙයි. වෙඩි වැදීමෙන් තුවාල ලද පුද්ගලයා බලපිටිය රෝහලට ඇතුළත් කර ඇති බව පොලීසිය පවසයි. ඔහුගේ ඉන ප්‍රදේශයට වෙඩි වැදී ඇති අතර 28 හැවිරිදි ලක්ෂාන් මධුෂංක නමැති අයෙකුට මෙම වෙඩි ප්‍රහාරය එල්ලකර තිබේ. පිස්තෝල වර්ගයේ ගිනිඅවියකින් මෙම වෙඩි තැබීම සිදුකර ඇති බවද වාර්තා වෙයි.", "source": "https://sinhala.adaderana.lk/"},
{"id": "d05bb504-1c3a-11f0-b6cc-9e2eb13e1f7d", "title": "සිරි දළදා වන්දනාව හෙට ජනපති සහභාගීත්වයෙන් ඇරඹෙයි", "url": "https://sinhala.adaderana.lk/news.php?nid=208930", "cover_image": "https://s3.amazonaws.com/adaderanasinhala/1744905483-AKD-L.jpg", "date_published": "2025-04-17T21:25:00Z", "content": "වසර 16කට පසු මෙවර පැවැත්වෙන “සිරි දළදා වන්දනාව”හෙටින් (18) ආරම්භ වෙයි. මෙහි සමාරම්භය හෙට දහවල් 12.30ට පමණ සිදු කෙරෙන අතර ‍ජනාධිපති අනුර කුමාර දිසානායක මහතාද ඊට සහභාගි වීමට නියමිතය.  තවද, විදේශ රටවල රාජ්‍ය තාන්ත්‍රිකයන් රැසක්ද මෙම අවස්ථාවට එක්වීමට අපේක්ෂා කරන අතර ඔවුන් කොළඹ සිට විශේෂ දුම්රියකින් කැටුව යාමට කටයුතු සූදානම් කර තිබේ.  ජනාධිපතිවරයාගේ ඉල්ලීම මත මල්වතු, අස්ගිරි මහානා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාලිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව හෙට සිට අප්‍රේල් 27 වනදා දක්වා දින 10ක් පුරා පැවැත්වීමට නියමිතය. ආරම්භක දිනය වන හෙට (18) දින පස්වරු 3.00 සිට පස්වරු 5.00 දක්වා සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සලසාදී තිබෙන අතර අනිද්දා (19) සිට දිනපතා දහවල් 12.00 සිට පස්වරු 5.00 දක්වා එම අවස්ථාව උදාවනු ඇත.", "source": "https://sinhala.adaderana.lk/"},
{"id": "d0704e27-1c3a-11f0-96a3-9e2eb13e1f7d", "title": "පාස්කු ඉරිදා ආරක්ෂාව ගැන ත්‍රිවිධ හමුදාපතිවරුන්ට උපදෙස්", "url": "https://sinhala.adaderana.lk/news.php?nid=208929", "cover_image": "https://s3.amazonaws.com/adaderanasinhala/1744903874-security-L.jpg", "date_published": "2025-04-17T20:44:00Z", "content": "පාස්කු ඉරිදා දිනයට සමගාමීව ආරක්ෂක පියවර ක්‍රියාත්මක කරන ලෙස ආරක්ෂක ලේකම් එයාර් වයිස් මාර්ෂල් සම්පත් තුයියකොන්තා මහතා ත්‍රිවිධ හමුදාපතිවරුන්ට උපදෙස් ලබාදී තිබේ. එහිදී ආරක්ෂක ලේකම්වරයා වැඩිදුරටත් සඳහන් කර ඇත්තේ මහජන ආරක්ෂක අමාත්‍යාංශය සමග සම්බන්ධීකරණයෙන් රට තුළ අවශ්‍ය ආරක්ෂාව තහවුරු කිරීමට පියවර ගන්නා ලෙසය. කිතුනු බැතිමතුන්ගේ පාස්කු උත්සවයේ දේව මෙහෙයන් 2025.04.18 හා 2025.04.20 වන දිනයන්හි පැවැත්වෙන බැවින් එම දිනයන්හි බැතිමතුන්ගේ ආරක්ෂාව වෙනුවෙන් මෙලෙස විශේෂ ආරක්ෂාවක් යෙදවීමට නියමිතය.", "source": "https://sinhala.adaderana.lk/"},
{"id": "d071d826-1c3a-11f0-855e-9e2eb13e1f7d", "title": "සිරි දළදා වන්දනාව පිළිබඳ යාවත්කාලීන වෙන තොරතුරු දැනගැනීමට වෙබ් අඩවියක්", "url": "https://sinhala.adaderana.lk/news.php?nid=208928", "cover_image": "https://s3.amazonaws.com/adaderanasinhala/1744900802-dalada-L.jpg", "date_published": "2025-04-17T20:10:00Z", "content": "මහනුවර සිරි දළදා වන්දනාව වෙනුවෙන් පොලීසිය විසින් රථ වාහන කළමනාකරණය සහ උපදෙස් පද්ධතියක් හඳුන්වාදී තිබේ. හෙට (18) දින සිට ආරම්භ වන “සිරි දළදා වන්දනාව” නිමිත්තෙන් බැතිමතුන්ගේ ආරක්ෂාව හා රථවාහන හැසිරවීම සඳහා පොලිස් නිලධාරීන් 10,000 කට අධික පිරිසක් රාජකාරියේ යොදවා සිටී. ඒ අනුව “සිරි දළදා වන්දනාව” සඳහා පැමිණෙන බැතිමතුන්ගේ පහසුව සඳහා අවශ්‍ය සේවාවන් සපයා ගැනීම මෙන්ම පොලීසිය සහ සහයෝගයෙන් කටයුතු කිරීම සඳහා ශ්‍රී ලංකා පොලීසියේ තොරතුරු තාක්ෂණ කොට්ඨාසයේ නිලධාරීන් විසින් නව පද්ධතියක් හඳුන්වාදී තිබේ. මෙම පද්ධතිය සඳහා ශ්‍රී ලංකා පොලීසියේ නිල වෙඩි අඩවිය හරහා “සිරි දළඳා වන්දනාව \" නමින් සඳහන් වන   වෙත පිවිසීමෙන් පසු දළදා වන්දනාව සම්බන්ධයෙන් තොරතුරු හා උපදෙස් බැතිමතුන් වෙත ලබා ගැනීමට හැකියාව ඇත. වැඩි විස්තර පහතින්,", "source": "https://sinhala.adaderana.lk/"},
{"id": "d072e934-1c3a-11f0-b09b-9e2eb13e1f7d", "title": "බංග්ලාදේශ ක්‍රිකට් ආයතනය වටලයි", "url": "https://sinhala.adaderana.lk/news.php?nid=208927", "cover_image": "https://s3.amazonaws.com/adaderanasinhala/1744898988-bpl-l.jpg", "date_published": "2025-04-17T19:33:00Z", "content": "බංග්ලාදේශ දූෂණ විරෝධී කොමිසම විසින් මිර්පූර්හි පිහිටි බංග්ලාදේශ ක්‍රිකට් ආයතනය හදිසි වැටලීමකට ලක්කර ඇත. බංග්ලාදේශ මාධ්‍ය වාර්තා සඳහන් කර සිටින්නේ, ඉකුත් අඟහරුවාදා (15) දහවල් 12ට පමණ තිදෙනෙකුගෙන් යුත් විශේෂ කණ්ඩායමක් විසින් මෙම වැටලීම සිදුකර ඇති බවයි. කෙසේ නමුත් මෙම වැටලීමට අදාළ තොරතුරු එරට මාධ්‍යය විසින් අනාවරණය කර ඇත්තේ ඊයේ (16) පස්වරුවේදීය. බංග්ලාදේශ ක්‍රිකට් ආයතනය විසින් මෙහෙවන විවිධ ක්‍රිකට් ලීගවල තේරීම් කටයුතුවල සිදුවන අක්‍රමිකතා, BPL ටිකට්පත් අලෙවියේ සිදු වූ අක්‍රමිකතා ඇතුළුව මූල්‍ය ලාභ සහ වෙනත් ආකාරයේ දූෂණ වැනි කරුණු කිහිපයක් පිළිබඳ සොයාබැලීම සඳහා මෙම වැටලීම සිදුකර ඇත.", "source": "https://sinhala.adaderana.lk/"},
{"id": "d08fd195-1c3a-11f0-b4b2-9e2eb13e1f7d", "title": "පාස්කු උත්සවය වෙනුවෙන් විශේෂ ආරක්ෂාවක්", "url": "https://sinhala.adaderana.lk/news.php?nid=208925", "cover_image": "https://s3.amazonaws.com/adaderanasinhala/1744897571-pasku-l.jpg", "date_published": "2025-04-17T18:44:00Z", "content": "පාස්කු උත්සවය හේතුවෙන් විශේෂ ආරක්ෂක වැඩපිළිවෙලක් ක්‍රියාත්මක කිරීමට පියවර ගෙන ඇති බව පොලිස් මුලස්ථානය නිවේදනය කරයි. කිතුනු බැතිමතුන්ගේ පාස්කු උත්සවයේ දේව මෙහෙයන් 2025.04.18 හා 2025.04.20 වන දිනයන්හි පැවැත්වෙන බැවින් එම දිනයන්හි බැතිමතුන්ගේ ආරක්ෂාව වෙනුවෙන් මෙලෙස විශේෂ පොලිස් ආරක්ෂාවක් යෙදවීමට නියමිතය. ඒ සම්බන්ධයෙන් වැඩබලන පොලිස්පති නීතිඥ ප්‍රියන්ත වීරසූරිය මහතා විසින් සිලෙුම පළාත් භාර ජ්‍යෙෂ්ඨ නියෝජ්‍ය පොලිස්පතිවරුන්, කොට්ඨාස භාර නිලධාරීන් ඇතුළු සියලුම පොලිස් ස්ථානාධිපතිවරුන් වෙත උපදෙස් ලබාදී ඇත. බැතිමතුන් වැඩි වශයෙන් පැමිණීම සිදුවිය හැකි දේවස්ථාන හඳුනාගෙන එම ස්ථානයන්හි හා ඒ අවට ආරක්ෂාව තහවුරු කිරීමත්, ප්‍රධාන දේවමෙහෙයන් පැවැත්වෙන දේවස්ථාන සඳහා වැඩි අවධානයක් යොමු කර ආරක්ෂක පියවර ගන්නා ලෙසටත් වැඩබලන පොලිස්පතිවරයා වැඩිදුරටත් උපදෙස්දී ලබාදී ඇති අතර මේ සඳහා පොලිස් නිලධාරීන්, විශේෂ කාර්ය බළකාය හා ත්‍රිවිධ හමුදා නිලධාරීන් රාජකාරියේ යෙදවීමට තීරණය කර තිබේ.", "source": "https://sinhala.adaderana.lk/"},
{"id": "d09430e8-1c3a-11f0-9c21-9e2eb13e1f7d", "title": "බුද්ධි නිලධාරියෙකු ඇතුළු 5ක් අත්අඩංගුවට", "url": "https://sinhala.adaderana.lk/news.php?nid=208926", "cover_image": "https://s3.amazonaws.com/adaderanasinhala/1744896340-mathara-l.jpg", "date_published": "2025-04-17T18:48:00Z", "content": "දෙවුන්දර - හුම්මාන මාර්ගයේ රාත්‍රී ජංගම මුර සංචාරයේ යෙදී සිටි පොලිස් විශේෂ කාර්ය බළකායේ දෙවුන්දර කදවුරේ නිලධාරින් විසින් මෝටර් රථයක සඟවා තිබූ රුපියල් තුන්කෝටි විසිඅට ලක්ෂ හතළිස් දහසක මුදලක් හා ග්‍රැම් 150ක ප්‍රමාණයෙන් යුත් රන් භාණ්ඩ සොයාගෙන ඇත. මෙම නිලධාරීන් අද (17) අලුයම 4ට පමණ මාර්ගයේ ගමන්කරමින් තිබූ සැකකටයුතු මෝටර් රථයක් නවත්වා පරික්ෂා කර බැලීමේදී මෙම මුදල් හා රන් භාණ්ඩ සොයාගෙන තිබේ. ඒ අනුව මෙම මුදල් හා රන් භාණඩ සමග පුද්ගලයින් 5 දෙනෙකු සැකපිට පොලිස් විශේෂ කාර්ය බලකායේ නිලධාරින්ගේ අත්අඩංගුවට ගෙන ඇත. අත්අඩංගුවට පත් පිරිස අතර බස්නාහිර පළාත් බුද්ධි මූලස්ථානයට අනුයුක්තව සේවය කරමින් සිටි පොලිස් කොස්තාපල්වරයෙකු සිට ඇති අතර, ඔහු මෝටර් රථයේ රියදුරු ලෙස සිට ඇති බව පොලීසිය පවසයි. මෙම පොලිස් නිලධාරියාගේ මහගෙදර පිහිටි මාතර වේරදුව ප්‍රදේශයේ නිවසක මිතුරන් සමග සාදයක් පවත්වා ඇත. එය අවසන් වී දෙවුන්දර ප්‍රදේශයේ පදිංචි මිතුරන් නිවෙස් වෙත ඇරලවිම සඳහා ගමන් කරමින් සිටියදී මෙලෙස අත්අඩංගුවට පත්ව තිබේ. මෙම අවස්ථාවේ සිදුකළ ප්‍රශ්නකිරීම්වලදී අදාළ පොලිස් නිලධාරියා පවසා ඇත්තේ මෙම මුදල් විදේශගතව සිටින සහෝදරියකගෙන් ලැබුණු බවයි. කෙසේ නමුත් සිදුකරන ප්‍රකාශවල පරස්පරතා පවතිනා බව වි⁣ශේෂ කාර්ය බලකායේ නිලධාරින්ට හෙළිවී ඇත. ඒ සිදුකළ පරීක්ෂාකිරීමේ දී අනාවරණය වී ඇත්තේ ඔවුන් ගමන්කරමින් සිටි මෝටර් රථය දෙනිපිටිය ප්‍රදේශයේ කාන්තාවකගේ නමින් ලියාපදිංචි කර ඇති බවයි. එමෙන්ම ඇය මෙම පොලිස් නිලධාරියාගේ ඥාති සහෝදරියක් බවට මූලික පරික්ෂණවලින් අණාවරණය වී ඇත. අත්අඩංගුවට පත් සැකකරුවන් වයස අවුරුදු 45 -50 අතර වයස්වල පසුවන දෙවුන්දර, ⁣මාතර වේරදුව, උඩුපීක්වැල්ල හා කැලණිය යන ප්‍රදේශ වල පදිංචිකරුවන්ය. ඔවුන් අද (17) මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබුණි. මෙම සිදුවීම සම්බන්ධයෙන් වැඩිදුර පරික්ෂණ පොලිස් මත්ද්‍රව්‍ය කාර්යංශයේ මගින් සිදුකරනු ලබයි.", "source": "https://sinhala.adaderana.lk/"},
{"id": "d0be2050-1c3a-11f0-9cfd-9e2eb13e1f7d", "title": "දේශීය ආදායම් දෙපාර්තමේන්තුවෙන් දැනුම්දීමක්", "url": "https://sinhala.adaderana.lk/news.php?nid=208923", "cover_image": "https://s3.amazonaws.com/adaderanasinhala/1744890865-incam-tax-l.jpg", "date_published": "2025-04-17T17:09:00Z", "content": "දේශීය ආදායම් දෙපාර්තමේන්තුව විසින් බදු ගෙවන්නන් වෙත විශේෂ දැනුම්දීමක් සිදුකර ඇත. 2002 අංක 14 දරන එකතුකළ අගය මත බදු පනත (VAT) සංශෝධනය කිරීමට අදාළම මෙම දැනුම්දීම සිදුකර තිබේ. 2025 අංක 4 දරන එකතුකළ අගය මත බදු (සංශෝධන) පනත ඉකුත් අප්‍රේල් 11වනදා සහතික කරන ලද අතර, එමගින් 2002 අංක 14 දරන එකතුකළ අගය මත බදු පනතට සිදුවන වැදගත් වෙනස්කම් පිළිබඳව මෙම දැනුම්දීම හරහා සිදුකර ඇත.  by   on Scribd", "source": "https://sinhala.adaderana.lk/"},
{"id": "d0c03423-1c3a-11f0-bce9-9e2eb13e1f7d", "title": "සංචාරක පැමිණීම ලක්ෂ 8 ඉක්මවයි", "url": "https://sinhala.adaderana.lk/news.php?nid=208924", "cover_image": "https://s3.amazonaws.com/adaderanasinhala/1744894588-sl-tourtisam-l.jpg", "date_published": "2025-04-17T18:18:00Z", "content": "ශ්‍රී ලංකා සංචාරක සංවර්ධන අධිකාරිය සිය නවතම දත්ත වාර්තාවන් නිකුත් කරමින් පෙන්වා දෙන්නේ, 2025 වසරේ මේ දක්වා මෙරටට පැමිණ ඇති සමස්ත සංචාරකයින් සංඛ්‍යාව 816,191ක් බවයි. ඉන් අප්‍රේල් මාසයේ පළමු දින 15 තුළදී සංචාරකයින් 93,915ක පිරිසක් මෙරටට පැමිණ ඇත. අප්‍රේල් මාසයේ පළමු දින 15 තුළ වැඩිම සංචාරකයින් පිරිසක් පැමිණ ඇත්තේ අප්‍රේල් 12වනදා වන අතර, එදින 7,585ක පිරිසක් පැමණ ඇත. එමෙන්ම එම කාලසීමාව තුළ වැඩිම සංචාරකයින් පිරිසක් පැමිණ ඇත්තේ ඉන්දියාවෙන් බව සංචාරක සංවර්ධන අධිකාරිය පවසයි. එම පිරිස 18,220ක් ලෙස සහන්විය. \r\n  \r\nඊට අමතරව එක්සත් රාජධානියෙන් සංචාරකයින් 11,425ක්, රුසියාවෙන් 8,705ක් සහ ජර්මනියෙන් 7,746ක් ලෙස වැඩි වශයෙන් සංචාරකයින් මෙරටට පැමිණ ඇත.", "source": "https://sinhala.adaderana.lk/"},
{"id": "d184723b-1c3a-11f0-8463-9e2eb13e1f7d", "title": "ආහාර ගැනීමට පැමිණි පිරිසකට ගාල්ලේ හෝටලයකින් පහරදීමක්", "url": "https://sinhala.adaderana.lk/news.php?nid=208921", "cover_image": "https://s3.amazonaws.com/adaderanasinhala/1744889025-galle-hotel-l.jpg", "date_published": "2025-04-17T16:45:00Z", "content": "ආහාර ඇණවුම් කර ආහාර බලාපොරොත්තුවෙන් සිටියදී පිරිසකට අමානුෂික ලෙස පහරදීමේ සිද්ධියක් සම්බන්ධයෙන් පොලිස් ස්ථානයේ පැමිණිල්ලක් ගොනු කර තිබේ. ගාල්ලේ ප්‍රධාන පෙළේ හෝටලකට ගොස් ආහාර ඇණවුම්කර සිටි පිරිසකට අමානුෂික ලෙස පහරදීමේ සිද්ධියක් සම්බන්ධයෙන් ගාල්ල පොලීසියට පැමිණිල්ලක් කර තිබේ. කාන්තාවන් සහ ළමයින් ඇතුළු පවුලේ සාමාජිකයන් කිහිප දෙනෙකු නිවාඩුවක් සඳහා කොළඹ සිට ගාල්ලට ගොස් රාත්‍රී ආහාරය සඳහා මෙම හෝටලයකට ගොස් සිටියදී මෙය සිදුව ඇත. මෙම පිරිස ඊයේ (16) රාත්‍රියේ අදාළ ආහාර ඇණවුම්කර සිටියදී විනාඩි 30කට පමණ පසු හෝටල් භාරකරු පවසා ඇත්තේ ආහාර අවසන් වී ඇති බවයි. එම අවස්ථාවේදී පැමිණ සිටි පිරිස පවසා ඇත්තේ \"ආහාර නොමැති බව දැනුම්දීමට මිනිත්තු 30ක් ගත වූයේ ඇයි දැයි\" යනුවෙනි. ඉන් අනතුරුව දෙපාර්ශ්වය අතර බහින්බස්වීමක් ඇතිව ඇති අතර, ආරවුල සිදුවෙමින් පවතින අතරතුර හෝටල් කාර්ය මණ්ඩලය ඔවුන්ට පහර දී ඇති බව වාර්තා වේ. අදාළ හෝටලයේ සිටි 30 දෙනෙකු පමණ පහරදුන් බව පහරකෑ පුද්ගලයන් පවසයි. තමන්ට පහරදෙන බවට කළ දැනුම්දීමකට අනුව ඔවුන්ගේ පවුලේ තවත් සාමාජිකයින් පිරිසක් මෙම ස්ථානයට වහාම පැමිණ ඇති අතර, ඔවුන්ටද හෝටල් කාර්ය මණ්ඩලය පහරදී ඇති බව වාර්තා වේ. මෙම අනපේක්ෂිත සිදුවීමෙන් 28 හැවිරිදි පුද්ගලයෙකුගේ හිසට ද, 17 හැවිරිදි පිරිමි ළමයෙකුගේ ඇසකටද තුවාල සිදුව ඇත. එමෙන්ම 14 හැවිරිදි පිරිමි ළමයෙකුද මෙහිදී තුවාල ලබා තිබේ.", "source": "https://sinhala.adaderana.lk/"},
{"id": "d1923973-1c3a-11f0-89dc-9e2eb13e1f7d", "title": "අමෙරිකාවේ උප ජනාධිපති ඉන්දියාවට", "url": "https://sinhala.adaderana.lk/news.php?nid=208920", "cover_image": "https://s3.amazonaws.com/adaderanasinhala/1744888070-india-L.jpg", "date_published": "2025-04-17T16:37:00Z", "content": "අමෙරිකාවේ උප ජනාධිපති ජේ.ඩී වෑන්ස් සංචාරයක් සඳහා ඉන්දියාවට පැමිණීමට නියමිතය. එම සංචාරය සඳහා ඔහුගේ පවුලේ සාමාජිකයින් ද එකතුවෙන බව විදෙස් මාධ්‍ය වාර්තා කරයි.  ජේ.ඩී වෑන්ස් සිය ඉන්දීය සංචාරයේදී ඉන්දීය අග්‍රාමාත්‍ය නරේන්ද්‍ර මෝදි හමුවනු ඇති. ඉන්දියාවට පැමිණීමට පෙර ඔහු ඉතාලියේ සංචාරයක නිරත වෙයි.", "source": "https://sinhala.adaderana.lk/"},
{"id": "d199f9f5-1c3a-11f0-bdbf-9e2eb13e1f7d", "title": "තැපැල් ඡන්දය සලකුණු කිරීමේ දින සංශෝධනය කරයි", "url": "https://sinhala.adaderana.lk/news.php?nid=208919", "cover_image": "https://s3.amazonaws.com/adaderanasinhala/1744886050-POSTAL-VOTE-L.jpg", "date_published": "2025-04-17T15:57:00Z", "content": "2025 මැයි 06 පැවැත්වීමට නියමිත පළාත් පාලන මැතිවරණයට අදාළ තැපැල් ඡන්දය සලකුණු කිරීමේ දින සංශෝධනය කළ බව මැතිවරණ කොමිෂන් සභාව පවසයි. එහි සභාපති ආර්. එම්. ඒ . එල්. රත්නායක මහතා සඳහන් කළේ අදාළ සංශෝධිත දින වන්නේ අප්‍රේල් මස 24, 25, 28 සහ 29 යන දිනයන් බවය. වැඩිදුරටත් අදහස් දැක්වූ ආර්. එම්. ඒ. එල්. රත්නායක මහතා, ඡන්ද විමසීම පැවැත්වීමට නියමිත පළාත් පාලන ආයතන 339 සඳහාම සියලුම ඡන්දහිමියන් වෙත බෙදාහැරීමට නියමිත නිල ඡන්ද දැන්වීම් පත්‍රිකා ඊයේ (16) දිනයේදී අදාළ තේරීම්භාර නිලධාරීන් විසින් තැපැල් දෙපාර්තමේන්තුව වෙත භාරදී ඇත. ඒ අනුව එම නිල ඡන්ද දැන්වීම් පත්‍රිකා බෙදීම මේ වනවිට ආරම්භ කර තිබේ. අප්‍රේල් මස 29 දක්වා නිල ඡන්ද දැන්වීම් පත්‍රිකා බෙදීමේ කටයුතු සිදුකරයි. අප්‍රේල් මස 29 පසු යම් පුද්ගලයෙකුට නිල ඡන්ද දැන්වීම් පත්‍රිකා ලැබී නොමැති නම් අදාළ තැපැල් කාර්යාලයෙන් ඒ පිළිබඳව විමසීම් කළ හැකි බව මැතිවරණ කොමිෂන් සභාව පැවසීය.", "source": "https://sinhala.adaderana.lk/"},
{"id": "d1a21ae4-1c3a-11f0-8dda-9e2eb13e1f7d", "title": "නිමේෂ් සත්සරගේ සිරුර සම්බන්ධයෙන් නව මරණ පරීක්ෂණයට දින දෙයි", "url": "https://sinhala.adaderana.lk/news.php?nid=208922", "cover_image": "https://s3.amazonaws.com/adaderanasinhala/1744890522-nimesh-L.jpg", "date_published": "2025-04-17T17:02:00Z", "content": "වැලිකඩ පොලීසිය මගින් අත්අඩංගුවට ගැනීමෙන් පසුව මරණයට පත්වූ නිමේෂ් සත්සර නමැති තරුණයාගේ මෘතදේහය පශ්චාත් මරණ පරීක්ෂණය සිදුකිරීම සඳහා මේ මස 23 වනදා ගොඩගැනීමට නියමිතය. පශ්චාත් මරණ පරීක්ෂණය සිදුකිරීම සඳහා එම දේහය මේ මස 23 වනදා ගොඩගැනීමට අවසර දෙන ලෙස කොළඹ අධිකරණ වෛද්‍ය නිලධාරියා විසින් ඉල්ලීමක් කර ඇති බවට අපරාධ පරීක්ෂණ දෙපාර්තමේන්තුව විසින් අධිකරණයට කරුණු වාර්තා කිරීමෙන් අනතුරුව කොළඹ අතිරේක මහේස්ත්‍රාත් මොහොමඩ් රිස්වාන් මහතා විසින් මෙම නියෝගය නිකුත් කර තිබේ. මෙම මෘතශරීරය ගොඩගෙන නව පශ්චාත් මරණ පරීක්ෂණයක් සිදු කිරීම සඳහා ත්‍රිපුද්ගල විශේෂඥ වෛද්‍ය කමිටුවක් පත්කරන ලෙස කොළඹ මහේස්ත්‍රාත් අධිකරණය ඉකුත් නඩු දිනයේදී කොළඹ ප්‍රධාන අධිකරණ වෛද්‍ය නිලධාරියාට නියෝග කර තිබුණි.  ඒ අනුව අදාළ පශ්චාත් මරණ පරීක්ෂණය සිදුකිරීම සඳහා ත්‍රිපුද්ගල වෛද්‍ය කමිටුවක් පත් කර තිබෙන බව අපරාධ පරීක්ෂණ දෙපාර්තමේන්තුව අධිකරණයට දැනුම්දුනි. ඒ අනුව විශේෂඥ අධිකරණ වෛද්‍ය  ප්‍රියන්ත අමරරත්න, විශේෂඥ අධිකරණ වෛද්‍ය පී.ආර්. රුවන්පුර සහ ජ්‍යෙෂ්ඨ මහාචාර්ය හා විශේෂඥ අධිකරණ වෛද්‍ය මුදිත විදානපතිරණ මෙම විශේෂඥ වෛද්‍ය කමිටුවට පත් කර ඇත. අදාළ තරුණයාගේ මරණය සැක සහිත බවත් එබැවින් ඔහුගේ මෘතශරීරය ගොඩගෙන නව පශ්චාත් මරණ පරීක්ෂණයක් සිදු කරන ලෙස නියෝගයක් නිකුත් කරන ලෙසත් ඉල්ලා මියගිය තරුණයාගේ මව විසින් කළ ඉල්ලීමක් පිළිගත් කොළඹ අතිරේක මහේස්ත්‍රාත් කේමින්ද පෙරේරා මහතා විසින් අදාළ මෘතශරීරය ගොඩගෙන නව පශ්චාත් මරණ පරීක්ෂණයක් සිදුකර වාර්තාවක් ඉදිරිපත් කරන ලෙස පසුගියදා නියෝග කර තිබුණි.", "source": "https://sinhala.adaderana.lk/"},
{"id": "d1a88136-1c3a-11f0-a142-9e2eb13e1f7d", "title": "අමෙරිකාව ඉරානයට දෙන පීඩනය චීනයටත් දැනෙයි", "url": "https://sinhala.adaderana.lk/news.php?nid=208918", "cover_image": "https://s3.amazonaws.com/adaderanasinhala/1744883936-oil-L.jpg", "date_published": "2025-04-17T15:28:00Z", "content": "චීනයේ ඉන්ධන පිරිපහදුවක් වෙත සම්බාධක පැනවීමට අමෙරිකාව පියවර ගෙන තිබේ. ජනාධිපති ඩොනල්ඩ් ට්‍රම්ප්ගේ පරිපාලනය ඉරානයට එල්ල කරන පීඩනය වැඩි කිරීමට උත්සාහ කරන බැවින් අමෙරිකානු ඩොලර් බිලියනයකට වඩා වටිනා ඉරාන බොරතෙල් මිලදී ගැනීම සිදු කරන එම චීන පිරිපහදු මධ්‍යස්ථානයට සම්බාධක පනවා ඇතැයි විදෙස් මාධ්‍ය පවසයි. ඒ අනුව ට්‍රම්ප්ගේ නව තීරණ ඉරානයෙන් තෙල් ආනයනය කරන චීන ආනයනකරුවන්ට දැඩි පීඩනයක් එල්ල කර තිබේ.  කෙසේවෙතත් චීනය එක්සත් ජනපද සම්බාධක පිළිනොගන්නා අතර ඉරාන‍යේ තෙල් මිලදී ගන්නා විශාලතම ආනයනකරු වෙයි. චීනය සහ ඉරානය බොහෝ දුරට චීන යුවාන් සහ අතරමැදි ජාලයක් භාවිත කරන වෙළෙඳ පද්ධතියක් ගොඩනගාගෙන ගනුදෙනු සිදුකරයි.", "source": "https://sinhala.adaderana.lk/"},
{"id": "d1b53130-1c3a-11f0-bc12-9e2eb13e1f7d", "title": "දළදා වන්දනාවට VIP/ VVIP පෝලිම් නෑ", "url": "https://sinhala.adaderana.lk/news.php?nid=208917", "cover_image": "https://s3.amazonaws.com/adaderanasinhala/1744881594-Dalada_Wandanawa_L.jpg", "date_published": "2025-04-17T14:28:00Z", "content": "\"සිරි දළදා වන්දනාව\" සඳහා කිසිදු අවස්ථාවක VIP හෝ VVIP යනුවෙන් ප්‍රභූවරුන්ට විශේෂිත වූ පෝලිමක් නොමැති බව මහනුවර සහ මාතලේ දිසාව භාර නියෝජ්‍ය පොලිස්පති සුදත් මාසිංහ මහතා පවසයි. අද (17) සවස පැවති \"සිරි දළදා වන්දනාව\" බැතිමතුන්ගේ ආරක්ෂාව හා රථවාහන හැසිරවීම ගැන පොලීසියේ විශේෂ මාධ්‍ය හමුවට එක්වෙමින් ඒ මහතා මේ බව කියා සිටියේය. එසේ වුවත් ස්වාමින් වහන්සේලා සීමිත පිරිසකට දළදා මාළිගයට ඇතුළු වීමේදී විශේෂ අවස්ථාවක් ලබාදෙන බව ද පැවසු නියෝජ්‍ය පොලිස්පති සුදත් මාසිංහ මහතා ඔවුන්ව ද විශේෂ ආරක්ෂාවකට ලක්කරන බව පැවසීය. මේ අතර, විදෙස් තානාපතිවරු ද විශේෂ පරීක්ෂාවකට ලක්කර මහජනතාවට දළදා වන්දනාව ආරම්භ කිරීමට පෙර දළදා වහන්සේව වන්දනා කරගැනීමට අවස්ථාව ලබාදෙන බව නියෝජ්‍ය පොලිස්පති සුදත් මාසිංහ මහතා වැඩිදුරටත් කියා සිටියේය. දළදා වන්දනාවේ දී 98%ක පමණ ප්‍රමුඛත්වයක් ලබාදී ඇත්තේ, බැතිමතුන්ට වන බවත් උදෑසන කිරි ආහාර පුජාව වෙනුවෙන් පැමිණෙන බැතිමතුන්ට කිසිදු අවහිරයක් නොමැතිව වන්දනාමාන සිදුකළ හැකි බවත් නියෝජ්‍ය පොලිස්පතිවරයා පැවසීය. එසේ වුවත් ඔවුන් සියලුදෙනා දළදා මාළිගයෙන් උදෑසන 10.30 වනවිට පිටවිය යුතු බව ද ඔහු අවධාරණය කළේය. දළදා වන්දනාව සඳහා පෝලිම් තුනක් ඇතුළු කරන අතර, පෝලිම් දෙකක් ලෙස පිටකිරීම සිදුකරන බව ද පැවසු ඒ මහතා පිරිකර රැගෙන ඒමෙන් බැතිමතුන් අපහසුතාවයට පත්විය හැකි බව ද සඳහන් කළේය. පෝලිම්වල සිටින බැතිමතුන්ව වීඩියෝ ගත කරන බැවින් කිසිවෙකුටත්   යනුවෙන් ද නියෝජ්‍ය පොලිස්පති සුදත් මාසිංහ මහතා පැවසීය.", "source": "https://sinhala.adaderana.lk/"},
{"id": "d1c9c0de-1c3a-11f0-bec7-9e2eb13e1f7d", "title": "කොංගෝවේ යාත්‍රාවක ගින්නකින් 50ක් මරුට", "url": "https://sinhala.adaderana.lk/news.php?nid=208916", "cover_image": "https://s3.amazonaws.com/adaderanasinhala/1744878497-conogo.jpg", "date_published": "2025-04-17T13:41:00Z", "content": "ප්‍රජාතන්ත්‍රවාදී කොංගෝ ජනරජයේ මගී ප්‍රවාහන යාත්‍රාවක ඇති වූ ගින්නකින් පුද්ගලයින් 50කට වැඩි පිරිසක් මියගොස් තිබෙන බව විදෙස් මාධ්‍ය වාර්තා කරයි. කොංගෝ නදියේ දී ගමන්කරමින් සිටියදී එම අනතුර සිදු ඇත. ගින්න ඇතිවන අවස්ථාවේ එහි මගීන් 300කට වැඩි පිරිසක් සිට ඇති අතර, එහිදී අතුරුදන්වූවන් සොයා දැවැන්ත මෙහෙයුමක් ක්‍රියාත්මක කර තිබේ.", "source": "https://sinhala.adaderana.lk/"},
{"id": "d1d3e2ef-1c3a-11f0-9ad6-9e2eb13e1f7d", "title": "මිනිස් වාසයට සුදුසු නව ග්‍රහලොවක් ?", "url": "https://sinhala.adaderana.lk/news.php?nid=208914", "cover_image": "https://s3.amazonaws.com/adaderanasinhala/1744877287-New-earth-L.jpg", "date_published": "2025-04-17T13:08:00Z", "content": "මිනිස් වාසයට සුදුසු විය හැකි යැයි විශ්වාස කළ හැකි නව ග්‍රහලෝකයක් සොයාගැනීමට විද්‍යාඥයින් සමත්ව තිබේ. ජීවයේ සැකැස්මට මුල්වන කුඩා අණු මෙම ග්‍රහයා මතින් හඳුනාගෙන ඇති බවට පවසන කේම්බ්‍රිජ් විශ්වවිද්‍යාලීය කණ්ඩායම එය නම් කර ඇත්තේ K2-18b ලෙසයි. මෙම ග්‍රහයා සොයාගෙන තිබුණේ මෑතකදී ස්ථාපනය කෙරුණු ජේම්ස් වෙබ් දුරේක්ෂය මඟින්. ප්‍රමාණයෙන් පෘථිවිය මෙන් දෙක හමාර ගුණයක් තරම් වන K2-18b ග්‍රහයා පෘථිවියෙන් සැතපුම් ට්‍රිලියන 700ක් දුරින් පිහිටා වෙනත් මන්දාකිනියක සූර්යයෙක් වටා පරිභ්‍රමණය වෙමින් පවතී. සාගර ශාක ප්ලවාංග සහ බැක්ටීරියා ශ්වසනයේදී නිපදවෙන වායූන් වන ඩයිමෙතිල් සල්ෆයිඩ් සහ ඩයිමෙතිල් ඩයිසල්ෆයිඩ් අණු එම ග්‍රහයා වටා පිහිටි වායුගෝලයේ පවතින බැවින් එය සුබවාදී ලක්ෂණයක් බව විද්‍යාඥයින් පවසයි.", "source": "https://sinhala.adaderana.lk/"},
{"id": "d1e20a91-1c3a-11f0-bd1a-9e2eb13e1f7d", "title": "ජුනි සිට තවත් ලක්ෂ 4කට අස්වැසුම", "url": "https://sinhala.adaderana.lk/news.php?nid=208913", "cover_image": "https://s3.amazonaws.com/adaderanasinhala/1744874681-Aswasuma_L.jpg", "date_published": "2025-04-17T12:18:00Z", "content": "එළැඹෙන ජූනි මාසයේ සිට තවත් පවුල් ලක්ෂ 4කට අස්වැසුම ප්‍රතිලාභය ලබාදීමට රජය තීරණය කර ඇතැයි ජනාධිපති අනුර කුමාර දිසානායක මහතා පවසයි. මන්නාරම ප්‍රදේශයේ අද (17) පැවති මහජන රැළිය අමතමින් ජනාධිපතිවරයා මේ බව කියා සිටියේය. උතුරේ යුද්ධය හේතුවෙන් ජනතාවගේ ඉඩම් ආණ්ඩුවට පවරා ගැනීමට සිදුවූ බවත්, ඇතැම් පාරවල් වසා දැමීමට සිදුව ඇති බවත් පැවසු ජනාධිපතිවරයා ඒ සියල්ල විසඳා ජනතාවට නිදහසේ තමන්ගේ වැඩකටයුතු කළ හැකි රටක් ජාතික ජන බලවේගය විසින් සකස් කරන බව ද ජනාධිපතිවරයා පැවසීය. මේ අතර, උතුරු පළාතේ මාර්ග ඉදිකිරීම ස﻿ඳහා රුපියල් දස ලක්ෂ පන්දාහක් වෙන් කර ඇතැයි ද පැවසු ජනාධිපතිවරයා, උතුරු පොල් වගාවට ද විශාල මුදලක් වෙන්කර ඇතැයි ද කියා සිටියේය.", "source": "https://sinhala.adaderana.lk/"},
{"id": "d1e73dff-1c3a-11f0-914f-9e2eb13e1f7d", "title": "අවුරුදු සමයේ බස් රථ ගැන මගී පැමිණිලි 187ක්", "url": "https://sinhala.adaderana.lk/news.php?nid=208915", "cover_image": "https://s3.amazonaws.com/adaderanasinhala/1744877492-bus_L.jpg", "date_published": "2025-04-17T13:28:00Z", "content": "අලුත් අවුරුදු සමයේ ක්‍රියාත්මක වු බස් රථ සේවා සම්බන්ධයෙන් මගීන්ගෙන් පැමිණිලි 187ක් ලැබී ඇති බව ජාතික ගමනාගමන කොමිෂන් සභාව පවසයි. අනුමත බස් ගාස්තු අය නොකිරීම සම්බන්ධයෙන් පැමිණිලි 63ක් ඒ අතර වන බව ජාතික ගමනාගමන කොමිෂන් සභාවේ අධ්‍යක්ෂ ජෙනරාල් නයෝමි ජයවර්ධන මහත්මිය පැවසුවාය. 1955 ක්ෂණික දුරකථන අංකය ඔස්සේ අදාළ පැමිණිලි ලැබී ඇතැයි පැවසු නයෝමි ජයවර්ධන මහත්මිය ටිකට්පත් නිකුත් නොකිරීම සම්බන්ධයෙන් ද පැමිණිලි ලැබී ඇති අතර, අවුරුද්දෙන් පසුව අදාළ පැමිණිලි විමර්ශනය කරන බව ද කියා සිටියාය.", "source": "https://sinhala.adaderana.lk/"},
{"id": "d1f13b19-1c3a-11f0-83f2-9e2eb13e1f7d", "title": "මැතිවරණ නීති කැඩූ අපේක්ෂකයින් ගණන 18 දක්වා ඉහළට", "url": "https://sinhala.adaderana.lk/news.php?nid=208910", "cover_image": "https://s3.amazonaws.com/adaderanasinhala/1744867844-election-violence_L.jpg", "date_published": "2025-04-17T10:27:00Z", "content": "පසුගිය මාර්තු 3 වන දින සිට ඊයේ (16) දිනය දක්වා වු කාලය තුළ මැතිවරණ පැමිණිලිවලට අදාළව අපේක්ෂකයින් 18 දෙනෙක් අත්අඩංගුවට ගෙන තිබේ. පොලිස් මාධ්‍ය කොට්ඨාසය නිවේදනයක් නිකුත් කරමින් සඳහන් කළේ, අදාළ කාලය තුළ පක්ෂ ආධාරකරුවන් 62ක් සහ වාහන 14ක් පොලිස් භාරයට ගෙන ඇති බවය. මේ අතර, මැතිවරණයට අදාළ අපරාධමය පැමිණිලි 38ක් සහ මැතිවරණ නීති උල්ලංඝනය කිරීමේ පැමිණිලි 138ක් ද වාර්තා වී තිබේ.", "source": "https://sinhala.adaderana.lk/"},
{"id": "d1fdf8e6-1c3a-11f0-964f-9e2eb13e1f7d", "title": "හෙට්ටිවීදියේ රන් මිල අහස උසට නගී", "url": "https://sinhala.adaderana.lk/news.php?nid=208911", "cover_image": "https://s3.amazonaws.com/adaderanasinhala/1744869906-Gold_L.jpg", "date_published": "2025-04-17T11:25:00Z", "content": "මේ වන ලෝක වෙළෙඳපොළේ රත්‍රං මිල ඉතිහාසයේ ඉහළම අගයයට පැමිණ තිබේ.  ඒ අනුව අද (17) වන විට ලෝක වෙළෙඳපොළේ රන් අවුන්සයක මිල ඩොලර් 3,345 ක්වූ ඉතිහාසයේ ඉහළම මට්ටමට පැමිණ ඇති බව වාර්තා වේ. මේ සම්බන්ධයෙන් අදහස් දක්වමින් ජාතික මැණික් හා ස්වර්ණාභරණ අධිකාරියේ, වටිනා ලෝහ විශ්ලේෂණය කිරීමේ කාර්යාංශයේ, සහකාර අධ්‍යක්ෂ ඉන්දික බණ්ඩාර මහතා පවසන්නේ, අමෙරිකානු ජනාධිපති ඩොනල්ඩ් ට්‍රම්ප් ප්‍රකාශයට පත්කළ තීරුබදු ප්‍රකාශයත් සමග ගෝලීය වෙළෙඳපොළේ රන් මිල නව ඉහළම අගයකට පැමිණ ඇති බවයි. ගෝලීය රන් මිල ඉහළ යෑමට බලපාන සාධක අතර අමෙරිකානු ඩොලරයේ වටිනාකම පහත වැටීම සහ ආරක්ෂිත විකල්පයක් ලෙස ආයෝජකයන් රන් මිලදී ගැනීමට යොමුවීම හා අමෙරිකාව සහ චීනය අතර ඉස්මතුවෙමින් පවතින වෙළෙඳ යුද්ධය ප්‍රධාන ස්ථානයක් ගෙන තිබෙන බව ඔහු වැඩිදුරටත් සඳහන් කර සිටී. මේ අතර ගෝලීය රන් මිල ඉහළ යාමට සමගාමීව ශ්‍රී ලංකාවේ රත්‍රං මිල ද වාර්තාගත ලෙස අද වන විට ඉහළ ගොස් තිබේ. ශ්‍රී ලංකාවේ දෛනික රන් මිල පිළිබඳ විශ්වාසනීය තොරතුරු නිකුත් කරන GOLDCeylon Gold News Network සඳහන් කරන්නේ අද උදෑසන වන විට හෙට්ටිවීදිය රන් වෙළෙඳපොළේ කැරට් 22 රන් පවුමක මිල රු. 242,000ක් දක්වාත්, කැරට් 24 ක රන් පවුමක මිල රු. 262,000 ක් දක්වාත් ලෙසින් ඉතිහාසයේ ඉහළම මට්ටම්වලට පැමිණ ඇති බවය. ඊයේ (16) දිනයේ දී ශ්‍රී ලංකා වෙළෙඳපොළේ කැරට් 22 රන් පවුමක මිල රුපියල් 238,300ක් හා කැරට් 24 රන් පවුමක මිල රුපියල් 259,000ක් ලෙසින් සටහන්ව තිබුණි.", "source": "https://sinhala.adaderana.lk/"},
{"id": "d25da99a-1c3a-11f0-9304-9e2eb13e1f7d", "title": "ග්‍රීස් ගහෙන් ඇදවැටී පාසල් සිසුවෙකු මරුට", "url": "https://sinhala.adaderana.lk/news.php?nid=208912", "cover_image": "https://s3.amazonaws.com/adaderanasinhala/1744870218-grees-gasa-l.jpg", "date_published": "2025-04-17T11:33:00Z", "content": "ඇල්පිටිය ප්‍රදේශයේ දී අද (17) පැවැත්වීමට කටයුතු කර තිබූ අවුරුදු උත්සවයක ග්‍රීස්ගස සකස්කරමින් සිටියදී ඉන් ඇදවැටී පාසල් සිදුවෙකු මියගොස් තිබේ. පිටිගල, අමුගොඩ සිරිවිජයාරාම විහාරස්ථාන අසල ක්‍රීඩා පිටියේ දී මෙම අවුරුදු උත්සවය පැවැත්වීමට සූදානම් කරමින් සිටියදී මෙම අවාසානාවන්ත අනතුර සිදුව ඇත. අඩි 40ක් පමණ උසැති මෙම ග්‍රීස් ගසෙන් ඇදවැටුණු පාසල් සිසුවා ඇල්පිටිය මූලික රෝහලට ඇතුළත් කිරීමෙන් පසුව මියගොස් ඇති බව පිටිගල පොලීසිය වැඩිදුරටත් පැවසීය. මෙලෙස මියගොස් ඇත්තේ වයස අවුරුදු 16ක පාසල් සිසුවෙකු වන අතර, එම සිසුවා මෙවර අ.පො.ස. සාමාන්‍ය පෙළ විභාගයට මුහුණ දී ප්‍රතිඵල බලාපොරොත්තු සිටි අයෙක් බව සඳහන් වේ. පස්චාත් මරණ පරීක්ෂණය ඇල්පිටිය මූලික රෝහලේ දී සිදුකිරීමට නියමිත අතර, පිටිගල පොලීසිය වැඩිදුර පරීක්‍ෂණ පවත්වයි.", "source": "https://sinhala.adaderana.lk/"},
{"id": "d3a5607e-1c3a-11f0-9d6a-9e2eb13e1f7d", "title": "පාසල් සිසුන් දෙදෙනා මුහුදේ ගිලී අතුරුදන්", "url": "https://sinhala.adaderana.lk/news.php?nid=208906", "cover_image": "https://s3.amazonaws.com/adaderanasinhala/1744859056-Missing_boy_L.jpg", "date_published": "2025-04-17T08:19:00Z", "content": "පානදුර වෙරළ තීරයට දිය නෑම සඳහා යහළුවන් සහ නෑදෑයන් පිරිසක් සමග ගිය දරුවන් දෙදෙනෙකු දියේ මුහුදේ ගිලී අතුරුදහන් වී ඇති බව පානදුර දකුණ පොලීසිය පවසයි. ඊයේ (16) සවස 5.30ට පමණ බණ්ඩාරගම සහ වත්තල ප්‍රදේශවල පදිංචිකරුවන් විනෝදය සඳහා පානදුර වෙරළ තීරයේ දිය නාමින් සිටියදී පස් දෙනෙකු දියවැලකට හසුව ගසා ගෙන ගොස් තිබේ.  එම අවස්ථාවේ ක්‍රියාත්මක වූ පානදුර වෙරළ නාවික හා පොලිස් ජීවිත ආරක්ෂක කණ්ඩායම් ඉන් පුද්ගලයින් තුන්දෙනෙකුගේ දිවි ගලවා ගත් අතර ඉතිරි දරුවන් දෙදෙනෙකු දියේ ගිලී අතුරුදහන් වී ඇත. මෙසේ දියේ ගිලී අතුරුදහන් වී ඇත්තේ මොහොමඩ් ඉර්ෆාන් මොහොමඩ් මුහම්මදු නම් වයස අවුරුදු 15ක දරුවෙක් සහ බණ්ඩාරගම අටලුගම ප්‍රදේශයේ පදිංචි යසීර් අර්ෆාත් අහමඩ් නැමති මෙවර සාමාන්‍ය පෙළ විභාගයට පෙනී සිටීමට නියමිත දරුවෙකි. සිද්ධිය ඇසින් දුටුවෙක් පවසා ඇත්තේ, එක් දරුවෙක් රළ පහරට ගසා ගෙන යන අයුරු දැක අනෙක් දරුවා ඔහුව බේරාගැනීමට උත්සාහ දැරීමේ දී දරුවන් දෙදෙනාම මුහුදේ අතුරුදන් වී ගිය බවය. කෙසේ වෙතත් මුහුදේ ගිලී අතුරුදන් වූ දරුවන්ගේ සිරුරු මේ වනවිටත් සොයාගැනීමට නොහැකි වී තිබේ.", "source": "https://sinhala.adaderana.lk/"},
{"id": "d3a982e7-1c3a-11f0-a3ee-9e2eb13e1f7d", "title": "ත්‍රිවිල් - බස් අනතුරින් පාසල් සිසුවෙක් ඇතුළු කිහිපදෙනෙකුට බරපතළයි", "url": "https://sinhala.adaderana.lk/news.php?nid=208909", "cover_image": "https://s3.amazonaws.com/adaderanasinhala/1744864917-Accident_L.jpg", "date_published": "2025-04-17T09:54:00Z", "content": "හැටන් - මස්කෙළිය ප්‍රධාන මාර්ගයේ දික්ඔය නගරය ආසන්නයේ දී අධික වේගයෙන් ධාවනය වූ ත්‍රිරෝද රථයක් පෞද්ගලික බස් රථයක ගැටී සිදුවු අනතුරකින් ත්‍රිරෝද රථයේ ගමන්ගත් පුද්ගලයින් 6 දෙනෙකු තුවාල ලබා තිබේ. තුවාලකරුවන් දික්ඔය මූලික රෝහල වෙත ඇතුළත් කිරීමෙන් පසු බරපතළ තත්ත්වයේ සිටි පාසල් සිසුවෙකු ඇතුළු තුවාලකරුවන් තිදෙනෙකු මහනුවර ශික්ෂණ රෝහල වෙත මාරුකර යැවූ බව හැටන් පොලීසිය පැවසීය. ඊයේ (16) රාත්‍රියේ අනතුර සිදුව තිබූ අතර, හැටන් සිට හැටන් ලෙදන්ටි වතුයාය දක්වා ධාවනය වූ ත්‍රිරෝද රථයේ රියදුරා අධික ලෙස බීමත්ව සිටි බවට අනාවරණය වී තිබේ.  ත්‍රිරෝද රථයේ අවුරුදු 13ක පාසල් සිසුවෙකු ඇතුළු ඔහුගේ මිතුරන් සිව්දෙනෙකු නංවාගෙන අධික වේගයෙන් ත්‍රිරෝද රථය ධාවනය කරන අවස්ථාවේ ප්‍රතිවිරුද්ධ දිශාවෙන් මස්කෙළියේ සිට හැටන් දක්වා ධාවනය වූ පෞද්ගලික බස් රථයේ ඉදිරිපස ත්‍රිරෝද රථයේ ගැටී මෙම අනතුර සිදු වී ඇත. බස් රථයේ රියදුරා හැටන් පොලීසිය මඟින් සැකපිට අත්අඩංගුවට ගෙන ඇත.", "source": "https://sinhala.adaderana.lk/"},
{"id": "d3b9d7ac-1c3a-11f0-8a52-9e2eb13e1f7d", "title": "රැකි රක්ෂා සඳහා පිටත්ව යන නැකත උදාවෙයි", "url": "https://sinhala.adaderana.lk/news.php?nid=208907", "cover_image": "https://s3.amazonaws.com/adaderanasinhala/1744861340-Rakiya_L.jpg", "date_published": "2025-04-17T09:06:00Z", "content": "අවුරුදු නැකැත් චාරිත්‍රවල අවසන් චාරිත්‍රය වන රැකි රක්ෂා සඳහා පිටත්ව යාමේ නැකත අද (17) උදෑසන 9.03ට උදාවිය. රන්වන් පැහැති වස්ත්‍රාභරණයෙන් සැරසී කිරිබත් හා එළකිරි මිශ්‍ර කැවිලි වර්ගයක් අනුභව කර උතුරු දිශාව බලා රැකි රක්ෂා සඳහා පිටත්ව යෑම මැනවි.", "source": "https://sinhala.adaderana.lk/"},
{"id": "d3d0e4fc-1c3a-11f0-8743-9e2eb13e1f7d", "title": "ඉන්දීය රන් අලෙවිය පහළට - රන් හුවමාරුව ඉහළට", "url": "https://sinhala.adaderana.lk/news.php?nid=208908", "cover_image": "https://s3.amazonaws.com/adaderanasinhala/1744863220-Gold_L.jpg", "date_published": "2025-04-17T09:24:00Z", "content": "රන් මිල කැපී පෙනෙන ලෙස ඉහළ යාම හේතුවෙන් ඉන්දීය ජනතාව රන් ආභරණ මිලදී ගැනීම පහත ගොස් ඇති බව විදෙස් මාධ්‍ය වාර්තා කරයි. ඒ වෙනුවට ඔවුන් තමන් සතුව ඇති පැරණි රන් ආභරණ, නව රන් ආභරණවලට හුවමාරු කරගැනීමට කටයුතු කරන බවත් වාර්තා වේ. අමෙරිකානු ජනාධිපති ඩොනල්ඩ් ට්‍රම්ප් හඳුන්වාදුන් අන්‍යෝන්‍ය බදු හේතුවෙන් මතුවූ ගෝලීය ආර්ථික අස්ථාරවත්වය හමුවේ ලෝක වෙළෙඳපොළේ රත්රන් මිල වාර්තාගත ලෙස ඉහළ ගොස් තිබේ. එය දැක්වුණේ අවුන්සයක මිල අමෙරිකානු ඩොලර් 3,245ක් ලෙසය. ඉන්දියාව ලොව වැඩියෙන්ම රත්රන් ආභරණ පරිභෝජනය කරන රාජ්‍යයක් ලෙස සැලකේ. පවතින තත්ත්වය හමුවේ ඉහළ ගිය රත්රන් මිල හේතුවෙන් ඉන්දීය ජනතාවත් පත්ව ඇත්තේ දැඩි අපහසුතාවකටය. නව මිල ඉහළයාම හේතුවෙන් ඉන්දියාවේ රත්රන් ග්‍රෑම් 10ක මිල සටහන් වන්නේ ඉන්දීය රුපියල් ලක්ෂයක් ලෙසිනි. මේ හේතුවෙන් නව රන් අබරණ මිලදීගැනීමට සඳහා පැරැණි රන් ආභරණ හුවමාරු කරගැනීමට ඉන්දීය ජනතාව කටයුතු කරමින් සිටී. ඒ අතර ඉන්දීය ජනතාව පැරැණි රන් වළලු, මුදු සහ රත්රන් ආභරණ, රන් භාණ්ඩ නැවත අලෙවි කිරීම කැපී පෙනෙන ලෙස ඉහළ යමින් පවතින බවද වාර්තා වී තිබේ. පසුව එම රන් ආභරණ දිය කර ක්ෂණිකව අලෙවි කළ හැකි රත්රන් කුට්ටි බවට පත්කිරීමට කඩ හිමියන් කටයුතු කරන බවත් වාර්තා වේ. එමෙන්ම පාරිභෝගිකයින්ගේ කැපී පෙනෙන අඩුවක් පවතින බවත් රන් අලෙවිකරුවන් පවසයි. ඉන්දියාව ලොව දෙවැනි වැඩිම රත්රන් පාරිභෝගිකයා වන අතර එම රත්රන් වැඩි වශයෙන්ම එනම් සියයට 70ක්ම යොදාගන්නේ රන් භාණ්ඩ නිපදවීම සඳහාය. ලොව විශාලතම රත්රන් ඉල්ලුම්කරුවා වන්නේ චීනයයි.", "source": "https://sinhala.adaderana.lk/"},
{"id": "d3d2488d-1c3a-11f0-aebf-9e2eb13e1f7d", "title": "වැට් බද්දෙන් නිදහස් වූ භාණ්ඩ ගැන නිවේදනයක්", "url": "https://sinhala.adaderana.lk/news.php?nid=208905", "cover_image": "https://s3.amazonaws.com/adaderanasinhala/1744857358-VAT_L.jpg", "date_published": "2025-04-17T07:43:00Z", "content": "එකතු කළ අගය මත බදු සංශෝධන පනත් කෙටුම්පතට අනුව දේශීයව නිපදවන දියර කිරි සහ යෝගට් වැට් බදුවලින් නිදහස් කර ඇති බව දේශීය ආදායම් දෙපාර්තමේන්තුව පවසයි. නිවේදනයක් නිකුත් කරමින් එම දෙපාර්තමේන්තුව පෙන්වා දෙන්නේ, අප්‍රේල් මස 11 වන දින සිට ක්‍රියාත්මක වන පරිදි දියර කිරි සහ යෝගට් සඳහා වන වැට් බද්ද ඉවත් කර ඇති බවය. ඒ සඳහා නැවුම් කිරි අවම වශයෙන් සියයට 50ක් අඩංගු විය යුතු බව ද දේශීය ආදායම් දෙපාර්තමේන්තුව නිකුත් කළ නිවේදනයේ සඳහන් වේ. එකතු කළ අගය මත බදු සංශෝධන පනත් කෙටුම්පත පසුගිය අප්‍රේල් 09 වන දින පාර්ලිමේන්තුවේ දී සම්මත වූ අතර ඒ සඳහා අප්‍රේල් 11 වන දින කථානායක වෛද්‍ය ජගත් වික්‍රමරත්න මහතා සිය සහතිකය සටහන් කරනු ලැබීය. ඒ අනුව අදාළ පනත එදින සිට බලාත්මක බැවින් බදු සංශෝධනයන් කිහිපයක් ක්‍රියාත්මක කිරීමට දේශීය ආදායම් දෙපාර්තමේන්තුව පියවර ගෙන තිබේ. දියර කිරි සහ යෝගට්වලට අමතරව විදුලි ජනනය සඳහා ලංකා ඛනිජ තෙල් සංස්ථාව විසින් ලංකා විදුලිබල මණ්ඩලයට සපයන නැප්තා සඳහා වන වැට් බද්ද ද ඉවත් කර ඇති බව දේශීය ආදායම් දෙපාර්තමේන්තුව සඳහන් කළේය. එකතු කළ අගය මත බදු සංශෝධන නව පනතට අනුව අනේවාසික පුද්ගලයින් විසින් සපයනු ලබන ඩිජිටල් සේවාවන් සඳහා වැට් බදු පැනවීමට තීරණය කර තිබේ. ඒ අනුව ඔක්තෝබර් මස පළමු වන දින සිට ක්‍රියාත්මක වන පරිදි අනේවාසික පුද්ගලයින් විසින් විද්‍යුත් වේදිකා හරහා ශ්‍රී ලංකාවේ පුද්ගලයින්ට සපයනු ලබන සේවාවන්වලට වැට් බද්ද අදාළ වන බව දේශීය ආදායම් දෙපාර්තමේන්තුව සඳහන් කළේය. ඊට අමතරව වාණිජ අරමුණු සඳහා භාණ්ඩ ආනයනය කරන හෝ අපනයනය කරන සියලුම පුද්ගලයින් එකතු කළ අගය මත බදු සංශෝධන පනතේ ලියාපදිංචි වීම ද අනිවාර්යය කර තිබේ.", "source": "https://sinhala.adaderana.lk/"},
{"id": "d3f04c4c-1c3a-11f0-90e6-9e2eb13e1f7d", "title": "රැකි රක්ෂා සඳහා පිටත්ව යෑමේ නැකත අද", "url": "https://sinhala.adaderana.lk/news.php?nid=208902", "cover_image": "https://s3.amazonaws.com/adaderanasinhala/1744852625-Rakiraksha_L.jpg", "date_published": "2025-04-17T06:31:00Z", "content": "අවුරුදු නැකැත් චාරිත්‍රවල අවසන් චාරිත්‍රය වන රැකි රක්ෂා සඳහා පිටත්ව යාමේ නැකත අදට (17) යෙදී තිබේ. අද උදෑසන 9.03ට යෙදෙන සුබ නැකතින් රන්වන් පැහැති වස්ත්‍රාභරණයෙන් සැරසී කිරිබත් හා එළකිරි මිශ්‍ර කැවිලි වර්ගයක් අනුභව කර උතුරු දිශාව බලා රැකි රක්ෂා සඳහා පිටත්ව යාම මැනවි බව නැකැත් සීට්ටුවේ සඳහන් වේ. මේ අතර ඉදිරි වසරවල අවුරුදු නැකත් සකස් කිරිමේදී පවතින ගැටලු නිරාකරණය කරගැනීම පිළිබඳව අවධානය යොමුවිය යුතු බව ද මහින්ද කුමාර දළුපොත මහතා සඳහන් කළේය. අලුත් අවුරුදු සමයේ ගම්බිම් බලා පිටත්ව ගිය ජනතාවට යළි කොළඹ ඇතුළු තදාසන්න ප්‍රදේශ වෙත පැමිණීමට අද සිට විශේෂ බස් සේවාවක් ක්‍රියාත්මක බව ජාතික ගමනාගමන කොමිෂන් සභාව පවසයි. එහි ධාවන හා සේවා අධීක්ෂණ අධ්‍යක්ෂ ශෙරීන් අතුකෝරල මහත්මිය සඳහන් කළේ, වැඩි මගී ඉල්ලුමක් පවතින ප්‍රදේශ සඳහා වැඩි වශයෙන් බස් රථ යෙදවීමට සැලසුම් කර ඇති බවය. මේ අතර හෙට (18) ලබන 21 වන දින දක්වා විශේෂ දුම්රිය සේවාවක් ද ක්‍රියාත්මක කර ඇති බව දුම්රිය දෙපාර්තමේන්තුව පවසයි. දුම්රිය සාමානාධිකාරී ධම්මික ජයසුන්දර මහතා සඳහන් කළේ, සාමාන්‍යයෙන් ධාවනය වන දුම්රියට අමතරව මෙම දින තුළ විශේෂ දුම්රිය ගමන්වාර ධාවනය කිරීමට සැලසුම් කර ඇති බවය.", "source": "https://sinhala.adaderana.lk/"},
{"id": "d3fd305d-1c3a-11f0-ac1d-9e2eb13e1f7d", "title": "අද නුවර යන අයට විශේෂ දැනුම්දීමක්", "url": "https://sinhala.adaderana.lk/news.php?nid=208904", "cover_image": "https://s3.amazonaws.com/adaderanasinhala/1744855215-Kandy-L.jpg", "date_published": "2025-04-17T07:09:00Z", "content": "\"සිරි දළදා වන්දනාව\" වෙනුවෙන් විශේෂ රථවාහන සැලැස්ම අද (17) සිට ක්‍රියාත්මක කර තිබේ. සැදැහැවතුන් පැමිණෙන රථ වාහන මහනුවර නගරය වෙත පැමිණීමත් සමග නගරයේ ඇති විය හැකි වාහන තදබදය අවම කරගැනීම සඳහා රථ වාහන මහනුවර නගරයට ඇතුළු වීම අද සිට සීමා කෙරෙන බව පොලීසිය සඳහන් කළේය. \"සිරි දළදා වන්දනාව\" සඳහා සැදැහැවතුන් පැමිණෙන රථ වාහන ගාල් කිරීමට විශේෂ ස්ථාන සකස් කර ඇති අතර එම ස්ථානවල සිට ශ්‍රී දළදා මාළිගාව දක්වා බස් රථ සේවා මඟින් ප්‍රවාහන පහසුකම් සලසා තිබේ. මේ අතර සිරි දළදා වන්දනාවෙන් අනතුරුව සැදැහැවතුන් හට යළි රථ ගාල් වෙත පැමිණීම සඳහා ද පොදු ප්‍රවාහන සේවයක් ක්‍රියාත්මක කර ඇති බව මහනුවර දිස්ත්‍රික් කොට්ඨාස රථවාහන අංශය භාර පොලිස් අධිකාරී දයාල් ඉලංගකෝන් මහතා සඳහන් කළේය. \"සිරි දළදා වන්දනාව\" හෙට (18) දින පස්වරු 3.30ට ආරම්භ කර එදින පස්වරු 5.30 දක්වා පැවැත්වේ. අනතුරුව ලබන 19 වන දින සිට 27 වන දින දක්වා සෑම දිනකම දහවල් 12.00 සිට පස්වරු 5.30 දක්වා \"සිරි දළදා වන්දනාව\" පැවැත්වීමට නියමිතය. දළදා වන්දනාව සඳහා ලක්ෂ 20කට අධික දෙස් විදෙස් සැදැහැවතුන් පිරිසක් පැමිණෙනු ඇති බවට ඇස්තමේන්තු කර ඇති අතර ඔවුන්ට අවශ්‍ය පහසුකම් සැපයීමට මේ වන විටත් සියලු කටයුතු සැලසුම් කර තිබේ. මේ හේතුවෙන් මහනුවර නගරය ආශ්‍රිතව විශේෂ ආරක්ෂක වැඩපිළිවෙලක් ද ක්‍රියාත්මක කිරීමට සැලසුම් කර ඇති බව සඳහන්ය. ඒ අනුව ජනතාව සෝදිසි කිරීම, රථ වාහන පාලනය හා මාර්ග බාධක රාජකාරී යෙදවීම සිදුකරනු ලබන අතර ඒ සඳහා රාජ්‍ය නිවේදිත නිලධාරින් 35ක් ඇතුළු පොලිස් නිලධාරීන් 10,000කට අධික පිරිසක් යෙදවීමට නියමිතය. සැදැහැවතුන්ගේ ආරක්ෂාව හා රථ වාහන පාලනය වෙනුවෙන් යොදවා ඇති පොලිස් නිලධාරීන්ගේ සහාය සඳහා පොලිස් විශේෂ කාර්යය බළකා නිලධාරින්, පොලිස් නිල සුනඛ අංශය, යුද හමුදාව, නාවික හමුදාව හා ගුවන් හමුදාවේ නිලධාරීන් ද යොදවා තිබේ. දළදා වන්දනාව සඳහා පැමිණීමේ දී සුදු වතින් සැරසී පැමිණෙන ලෙසත් විශාල ප්‍රමාණයේ ගමන් මලු, කැමරා, වීඩියෝ උපකරණ හා අනෙකුත් විද්‍යුත් උපකරණ මාළිගාව වෙත රැගෙන ඒමෙන් වළකින ලෙස පොලීසිය ජනතාවගෙන් ඉල්ලීමක් කරයි. මේ අතර \"සිරි දළදා වන්දනාව\" සඳහා පැමිණෙන සැදැහැවතුන්ගේ ගමන් පහසුව සඳහා හෙට සිට විශේෂ දුම්රිය සේවයක් ද ක්‍රියාත්මක බව දුම්රිය සාමාන්‍යාධිකාරී ධම්මික ජයසුන්දර මහතා පැවසුවේය. \"සිරි දළදා වන්දනාව\" වෙනුවෙන් වූ විශේෂ රථ වාහන සැලැස්ම සඳහා   වෙත පිවිසෙන්න.", "source": "https://sinhala.adaderana.lk/"},
{"id": "d4020c4b-1c3a-11f0-acc5-9e2eb13e1f7d", "title": "ප්‍රදේශ කිහිපයකට හවසට තද වැසි", "url": "https://sinhala.adaderana.lk/news.php?nid=208901", "cover_image": "https://s3.amazonaws.com/adaderanasinhala/1744851152-Rain_L.jpg", "date_published": "2025-04-17T06:05:00Z", "content": "බස්නාහිර, සබරගමුව, මධ්‍යම, දකුණු සහ ඌව පළාත්වලත් අම්පාර, මඩකලපුව සහ පොළොන්නරුව දිස්ත්‍රික්කවලත් සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇති වේ. කාලගුණවිද්‍යා දෙපාර්තමේන්තුව නිවේදනය කළේ, ඇතැම් ස්ථානවල මි.මී. 50ට වැඩි තරමක තද වැසි ඇතිවිය හැකි බවය. බස්නාහිර පළාතෙත් ගාල්ල, මාතර සහ පුත්තලම දිස්ත්‍රික්කවලත් වෙරළබඩ ප්‍රදේශවල උදෑසන කාලයේදීද වැසි ස්වල්පයක් ඇති විය හැකිය. දිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් බලාපොරොත්තු වේ.  ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව ජනතාවගෙන් ඉල්ලා සිටී. මධ්‍යම, සබරගමුව, උතුරු-මැද සහ ඌව පළාත්වල ඇතැම් ස්ථානවල උදෑසන කාලයේදී මීදුම් සහිත තත්ත්වයක් පවතී.", "source": "https://sinhala.adaderana.lk/"},
{"id": "d42c520d-1c3a-11f0-9c12-9e2eb13e1f7d", "title": "2028 ඔලිම්පික් උළෙලේදී ක්‍රිකට් තරග පැවැත්වෙන ක්‍රීඩාංගණය මෙන්න", "url": "https://sinhala.adaderana.lk/news/208876", "cover_image": "https://s3.amazonaws.com/adaderanasinhala/1744778013-cricket-l.jpg", "date_published": "2025-04-16T10:01:00Z", "content": "2028 ලොස් ඇන්ජලීස් ඔලිම්පික් ක්‍රීඩා උළෙලේ ක්‍රිකට් ක්‍රීඩාංගණය ලෙස දකුණු කැලිෆෝනියාවේ පමෝනා හි ෆෙයාර්ග්‍රවුන්ඩ්ස් ප්‍රකාශයට පත් කිරීම ජාත්‍යන්තර ක්‍රිකට් කවුන්සිලය පිළිගෙන තිබේ. 2028 වසරේ දී අමෙරිකාවේ සත්කාරකත්වය යටතේ ලොස් ඇන්ජලීස් හිදී පැවැත්වෙන ඔලිම්පික් උළෙලට එක්කර තිබෙන ක්‍රිකට් ක්‍රීඩාව සඳහා කාන්තා හා පිරිමි කණ්ඩායම් 6 බැගින් ක්‍රීඩාකිරීමට අවස්ථාව සලසාදීමට ජාත්‍යන්තර ඔලිම්පික් කමිටුව තීරණය කර ඇත. සෑම කණ්ඩායමකටම ක්‍රීඩක ක්‍රීඩිකාවන් 90 දෙනෙකු සඳහා කෝටා වෙන්කර ඇති අතර, ඒ අනුව සෑම කණ්ඩායමකටම සාමාජිකයින් 15 දෙනෙකුගෙන් යුත් සංචිතයක් නම් කිරීමට හැකි වනු ඇත. ලොස් ඇන්ජලීස් ඔලිම්පික් උළෙල 2028 වසරේ ජූලි 14වනදා ආරම්භවන අතර, එය ජූලි 30වනදා දක්වා පැවැත්වීමට නියමිතව ඇත. මෙහිදී ක්‍රිකට් ක්‍රීඩාව විස්සයි20 ආකෘතියෙන් පැවැත්වේ. වසර 130කට ආසන්න අතීතයක් ඇති ගිම්හාන ඔලිම්පික් උළෙල ඉතිහාසය තුළ ක්‍රිකට් ක්‍රීඩාව පැවැත්වෙන දෙවන අවස්ථාව මෙයවනු ඇත. අවසන් වරට ඔලිම්පික් උළෙලක දී ක්‍රිකට් ක්‍රීඩාව පවත්වා ඇත්තේ 1900 වසරේදීය. එවර රන් පදක්කම මහා බ්‍රිතාන්‍ය විසින් දිනාගෙන ඇති අතර, රිදී පදක්කම හිමිව ඇත්තේ ප්‍රංශයටය.", "source": "https://sinhala.adaderana.lk/"},
{"id": "d44e545d-1c3a-11f0-8bf6-9e2eb13e1f7d", "title": "සෞදියේදී ශ්‍රී ලංකාව රිදී හා ලෝකඩ පදක්කම් දිනයි", "url": "https://sinhala.adaderana.lk/news/208900", "cover_image": "https://s3.amazonaws.com/adaderanasinhala/1744825987-under--18-l.jpg", "date_published": "2025-04-16T23:08:00Z", "content": "සෞදි අරාබියේ පැවැත්වෙන වයස අවුරුදු 18න් පහළ ආසියානු යොවුන් මලල ක්‍රීඩා ශූරතාවලියේ අද (16) පස්වරුවේ පැවති තරගයකින් රිදී පදක්කමක් දිනාගැනීමට ශ්‍රී ලංකාවේ ධනංජනා සෙව්මිණී ප්‍රනාන්දු සමත් වූවාය. බාලිකා මීටර 100 ඉසව්වෙන් තරගකළ ඇය තත්. 11.92කින් තරගය අවසන් කර මෙම පදක්කම දිනාගැනීමට සමත් විය. මෙහි රන් පදක්කම චීනයටත්, ලෝකඩ පදක්කම ඉන්දියාවටත් හිමිවිය. මීට අමතරව අද පස්වරුවේම පැවති මීටර 1500 තරග ඉසව්වේ ලෝකඩ පදක්කම ශ්‍රී ලංකාවේ ළහිරු අචින්ත විසින් දිනාගත්තේය. විනාඩි 3.59.47කින් සිය ඉසව්ව අවසන් කර අචින්ත මෙම පදක්කමට ළඟාවිය. මෙහි රන් පදක්කම කටාර් රාජ්‍යයට හිමි වූ අතර, රිදී පදක්කම දිනාගැනීමට සමත් වූයේ ලෙබනන් ක්‍රීඩකයෙකු විසින්ය.", "source": "https://sinhala.adaderana.lk/"},
{"id": "d4bd7f45-1c3a-11f0-9974-9e2eb13e1f7d", "title": "යේමනයේ ඉන්ධන ගබඩාවකට අමෙරිකානු ප්‍රහාරයක් - 38ක් මරුට", "url": "https://sinhala.adaderana.lk/news.php?nid=208952", "cover_image": null, "date_published": "2025-04-18T14:48:00Z", "content": "යේමනයේ ඉන්ධන ගබඩා සංකීර්ණයකට අමෙරිකානු හමුදා එල්ල කළ ප්‍රහාරයකින් පුද්ගලයින් 38 දෙනෙකු මියගොස් තිබේ. එහිදි තවත් පුද්ගලයින් 100ක වැඩි සංඛ්‍යාවක් තුවාල ලබා ඇති බව විදෙස් මාධ්‍ය වාර්තා කළේය. ප්‍රහාරයත් සමඟ එම ස්ථානයේ දැවැන්ත පිපිරීමක් සහ ගින්නක් හට ගෙන ඇති බව සඳහන්ය. හූති කැරලිකරුවන් ඉලක්ක කර ගනිමින් අදාළ ප්‍රහාරය සිදුකළ බව අමෙරිකානු ආරක්ෂක අංශ සඳහන් කර ඇත. කෙසේවෙතත් ප්‍රහාරයෙන් සිවිල් වැසියන් මියගොස් ඇති බව හූති කැරලිකරුවන් සඳහන් කර තිබේ.", "source": "https://sinhala.adaderana.lk/"},
{"id": "d4d61f2c-1c3a-11f0-a0cf-9e2eb13e1f7d", "title": "ජනපති සිරි දළදා වන්දනාවට එක්වූ අයුරු", "url": "https://sinhala.adaderana.lk/news.php?nid=208950", "cover_image": "https://s3.amazonaws.com/adaderanasinhala/1744965853-HE-L.jpg", "date_published": "2025-04-18T14:10:00Z", "content": "වසර 16කට පසු මෙවර පැවැත්වෙන “සිරි දළදා වන්දනාව” සමාරම්භක අවස්ථාව සඳහා අද (18) දහවල් ‍ජනාධිපති අනුර කුමාර දිසානායක මහතා මහනුවරට පැමිණියේය. ඉන් අනතුරුව දළදා වහන්සේ වැද පුදා ගැනීමට ජනාධිපතිවරයා එක්විය. මෙම අවස්ථාවට රාජ්‍ය තාන්ත්‍රිකයින් විශාල පිරිසක් ද එක්වී තිබුණි. පසුව මහජනතාව සඳහා සිරි දළදා වන්දනාව ආරම්භ කෙරුණි.", "source": "https://sinhala.adaderana.lk/"},
{"id": "d4d8d2c8-1c3a-11f0-b30d-9e2eb13e1f7d", "title": "“සිරි දළදා වන්දනාව” ආරාධනා පත්‍රය ව්‍යාජයි - ජනාධිපති මාධ්‍ය අංශයෙන් නිවේදනයක්", "url": "https://sinhala.adaderana.lk/news.php?nid=208947", "cover_image": "https://s3.amazonaws.com/adaderanasinhala/1744963551-PMD-News-600.jpg", "date_published": "2025-04-18T13:31:00Z", "content": "“සිරි දළදා වන්දනාව” සමාරම්භක අවස්ථාවට සහභාගී වන ලෙස සමාජ මාධ්‍ය ඔස්සේ ප්‍රචාරය වන ආරාධනා පත්‍රය ව්‍යාජ ව සකස් කරන ලද්දක් බව ජනාධිපති මාධ්‍ය අංශය පවසයි. ජනාධිපති ලේකම් ආචාර්ය නන්දික සනත් කුමානායක මහතාගේ නමින් ව්‍යාජ ලෙස නිර්මාණය කර ඇති මෙම ආරාධනා පත්‍රය රැගෙන “සිරි දළදා වන්දනාව” සමාරම්භක අවස්ථාවට සහභාගි වීම සඳහා මහනුවර ජනාධිපති මන්දිරය වෙත පැමිණෙන ලෙස එහි සඳහන් කර ඇත.  ජනාධිපති මාධ්‍ය අංශය පැවසුවේ “සිරි දළදා වන්දනාව” වෙනුවෙන් මේ ආකාරයේ කිසිදු විශේෂ ආරාධනා පත්‍රයක් කිසිවෙකුටත් නිකුත් කර නොමැති බවය. තවද මෙම ව්‍යාජ ලියවිල්ල පදනම් කරගනිමින් සිරි දළදා වන්දනාව සඳහා විශේෂ (VIP) පෝලිමක් සකස් කර ඇති බවටත් සමාජ මාධ්‍ය තුළ ව්‍යාජ පුවත් සංසරණය වන අතර ඒවායේද කිසිදු සත්‍යතාවක් නොමැති බව ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් සඳහන් කර තිබේ.", "source": "https://sinhala.adaderana.lk/"},
{"id": "d4ec0181-1c3a-11f0-9708-9e2eb13e1f7d", "title": "චණ්ඩ වූ ට්‍රම්ප් චීනයට හිස නමයි ද ?", "url": "https://sinhala.adaderana.lk/news.php?nid=208951", "cover_image": "https://s3.amazonaws.com/adaderanasinhala/1744966406-trump-l.jpg", "date_published": "2025-04-18T14:16:00Z", "content": "චීනය සමග පවතින වෙළෙඳ යුද්ධය සම්බන්ධයෙන් එකඟතාවකට එළැඹීම පිළිබඳව අමෙරිකානු ජනාධිපති ඩොනල්ඩ් ට්‍රම්ප් ඉඟි පළකර තිබේ. ඔහු පවසා ඇත්තේ චීන ආනයන මත පනවන බදු ඉහළ නැංවීමට කටයුතු නොකරන බවයි. මේ අතර එරට ප්‍රවෘත්ති සාකච්ඡාවකදී මාධ්‍යවේදියෙකු ට්‍රම්ප්ගෙන් කළ ප්‍රශ්න කිරීමක් පිළිබඳවද විදෙස් මාධ්‍ය වාර්තාකර තිබුණි. එහිදී එම මාධ්‍යවේදියා   යනුවෙන් විමසා ඇත. ඊට පිළිතුරු ලෙස ජනාධිපති ට්‍රම්ප් පවසා ඇත්තේ,   යනුවෙනි.", "source": "https://sinhala.adaderana.lk/"},
{"id": "d4ee89ae-1c3a-11f0-bbc1-9e2eb13e1f7d", "title": "රුසියාවෙන් ඉන්දියාවට ආරාධනයක්", "url": "https://sinhala.adaderana.lk/news.php?nid=208946", "cover_image": "https://s3.amazonaws.com/adaderanasinhala/1744962623-russia-L.jpg", "date_published": "2025-04-18T13:20:00Z", "content": "මැයි 09 වනදාට යෙදී තිබෙන රුසියාවේ විරුදින රාජ්‍ය උත්සවය සඳහා ඉන්දීය අග්‍රාමාත්‍ය නරේන්ද්‍ර මෝදි වෙත නිල ආරාධනයක් සිදුකර ඇතැයි ඉන්දියාව තහවුරු කරයි. ඉන්දීය විදේශ අමාත්‍යංශයේ මාධ්‍ය ප්‍රකාශකවරයා පවසා ඇත්තේ රුසියානු ජනාධිපති ව්ලැදිමීර් පුටින් විසින් ඉන්දීය අග්‍රාමාත්‍යවරයා වෙත එම නිල ආරාධනය සිදුකර ඇති බවය. එහෙත් අග්‍රාමාත්‍යවරයා එම උත්සවය සඳහා සහභාගී වන්නේ ද යන්න ඉන්දියාව මෙතෙක් තහවුරු කර නොමැත. ඉන්දීය විදේශ අමාත්‍යංශයේ මාධ්‍ය ප්‍රකාශකවරයා වැඩිදුරටත් පෙන්වා දෙන්නේ ඉන්දීය අග්‍රාමාත්‍යවරයාගේ සංචාරය සම්බන්ධයෙන් ඉදිරියේදී දැනුම් දෙන බවය. කෙසේවෙතත් මේ සඳහා ඉන්දීය ආරක්ෂක අමාත්‍ය රාජ්නාත් සිං ඉන්දියාව නියෝජනය කරනු ඇතැයි වාර්තා වෙයි.", "source": "https://sinhala.adaderana.lk/"},
{"id": "d50fd169-1c3a-11f0-9d7f-9e2eb13e1f7d", "title": "ජාතික ඔලිම්පික් කමිටුවේ විශේෂ මහ සභා රැස්වීම හදිසියේ නතර කරයි", "url": "https://sinhala.adaderana.lk/news.php?nid=208948", "cover_image": "https://s3.amazonaws.com/adaderanasinhala/1744964948-olympic-L.jpg", "date_published": "2025-04-18T13:48:00Z", "content": "ජාතික ඔලිම්පික් කමිටුවේ සභාපති සහ නිලධාරී මණ්ඩලය වහාම ඉවත්කර ව්‍යාවස්ථාවට අනුව නව නිලධාරී මණ්ඩලයක් පත්කරන ලෙස ජාතික ක්‍රීඩා සංගම් සභාපතිවරුන්, ක්‍රීඩා අමාත්‍යවරයාගෙන් ඉල්ලීමක් කරයි. ජාතික ඔලිම්පික් කමිටුවේ ඉදිරි කටයුුතු පිළිබඳ සාකච්ඡා කිරීමට අති විශේෂ මහසභා රැස්වීමක් ඊයේ (17) පැවැත්වූ අතර එම හමුවෙන් පසු මාධ්‍යට අදහස් දක්වමින් ජාතික ක්‍රීඩා සංගම් සභාපතිවරුන් මෙම ඉල්ලීම සිදුකර තිබුණි. ජාත්‍යන්තර ඔලිම්පික් කමිටුව විසින් ශ්‍රී ලංකා ජාතික ඔලිම්පික් කමිටුවේ අරමුදල් අත්හිටුවීම ඇතුළුව ගැටලු කිහිපයක් සම්බන්ධයෙන් ඉදිරියේදී ගන්නා ක්‍රියාමාර්ග පිළිබඳ සාකච්ඡා කිරීම සඳහා අතිවිශේෂ මහා සභා රැස්වීමක් ඔලිම්පික් නිවහනේදී ඊයේ මෙලෙස කැඳවා තිබුණි. විශේෂ පොලිස් ආරක්ෂාවක් යටතේ මෙම විශේෂ මහා සභා රැස්වීම ආරම්භ වුයේ පස්වරු 5.30ට පමණය. සමාජික සංගම් 27කගේ පමණ සහභාගීත්වයෙන් ආරම්භ කෙරුණු  රැස්වීම පැය පහකට ආසන්න කාලයක් පැවැත්වුණු අතර රාත්‍රී 9ට පමණ හදිසියේ රැස්වීම නවතා දැමීමට ඔලිම්පික් කමිටු සභාපතිවරයා කටයුතු කළ බවද වාර්තා විය.", "source": "https://sinhala.adaderana.lk/"},
{"id": "d5190e07-1c3a-11f0-9e5f-9e2eb13e1f7d", "title": "විශේෂ දළදා ප්‍රදර්ශනයට ආරක්ෂාව සපයන පොලිස් නිලධාරීන්ට විශේෂ දීමනාවක්", "url": "https://sinhala.adaderana.lk/news.php?nid=208949", "cover_image": "https://s3.amazonaws.com/adaderanasinhala/1744964421-police-news-600.jpg", "date_published": "2025-04-18T13:50:00Z", "content": "\"සිරි දළදා වන්දනාව\" විශේෂ දළදා ප්‍රදර්ශනය වෙනුවෙන් රාජකාරිවල යෙදී සිටින පොලිස් නිලධාරීන්ට විශේෂ ගමන් වියදම් සහ සංයුක්ත දීමනාවක් ලබා දීමට පොලිස් මූලස්ථානය පියවර ගෙන තිබේ. අද (18) දිනයේ සිට එළැඹෙන 27 වැනි දින දක්වා මහනුවර ශ්‍රී දළදා මාලිගා පරිශ්‍රයේ පැවැත්වීමට නියමිත විශේෂ දළදා ප්‍රදර්ශනය සඳහා පැමිණෙන දෙස් විදෙස් බැතිමතුන්ගේ ආරක්ෂාව සඳහා පොලීසිය විසින් විශේෂ ආරක්ෂක හා රථවාහන සැලැස්මක් ක්‍රියාත්මක කිරීමට පියවර ගෙන ඇත. ඒ අනුව මේ සඳහා සහභාගී වන සියලුම පොලිස් නිලධාරීන්ට විශේෂ ගමන් වියදම් හා සංයුක්ත දීමනාවක් ලබා දීමට වැඩබලන පොලිස්පතිවරයා  විසින් පොලීසිය වෙත උපදෙස් ලබා දී තිබේ. මේ අනුව විශේෂ රාජකාරි යෙදි සිටින නිලධාරීන්ට තම සේවා ස්ථානයෙන් බැහැරව දින 10කට අධික කාලයක් දිවා සහ රාත්‍රි කටයුතු සිදු කිරීම හේතුවෙන් එම නිලධාරීන්ට දැරීමට සිදුවන අමතර වියදම් සලකා බලා මෙම විශේෂ දීමනාව ලබා දීමට පොලිස් මූලස්ථානය තීරණය කර තිබේ.", "source": "https://sinhala.adaderana.lk/"},
{"id": "d52af9e9-1c3a-11f0-b8d5-9e2eb13e1f7d", "title": "පනතක් අවලංගු කිරීම සඳහා කෙටුම්පතක් ගැසට් කෙරේ", "url": "https://sinhala.adaderana.lk/news.php?nid=208944", "cover_image": "https://s3.amazonaws.com/adaderanasinhala/1744956590-panatha-l.jpg", "date_published": "2025-04-18T11:20:00Z", "content": "2024 අංක 9 දරන මාර්ගගත ක්‍රමවල සුරක්ෂිත භාවය පිළිබඳ පනත අවලංගු කිරීම සඳහා වූ පනත් කෙටුම්පත ගැසට් කර තිබේ.  by   on Scribd", "source": "https://sinhala.adaderana.lk/"},
{"id": "d52c4099-1c3a-11f0-b0b9-9e2eb13e1f7d", "title": "සිරි දළදා වන්දනාව සමාරම්භක අවස්ථාව", "url": "https://sinhala.adaderana.lk/news.php?nid=208945", "cover_image": "https://s3.amazonaws.com/adaderanasinhala/1744960626-sri-dalada-L.jpg", "date_published": "2025-04-18T12:47:00Z", "content": "සකල ලෝ වාසීන්ගේ නොමඳ ගෞරවාදරයට පත්, මෙරට බෞද්ධයන්ගේ මුදුන්මල්කඩ වන අති පූජනීය ශ්‍රී දළදා වහන්සේ සියැසින් දැකබලා ගැනීමේ පින්සාර අවස්ථාව ශ්‍රී ලාංකිකයන්ට අද (18) උදාවී තිබේ. ඒ, 16 වසරකට පසු අද ඇරඹි සිරි දළදා වන්දනාව සමගිනි. ඒ අනුව අද පස්වරු 3:30 සිට පස්වරු 5:30 දක්වා, ජනතාවට දළදා වහන්සේ සියැසින් දැක වන්දනාමාන කරගත හැකිය. මේ වන විටත් දහස් සංඛ්‍යාත ජනකායක් සිරි දළදා වන්දනාවට මහනුවරට පැමිණ සිටී. ක්‍රිස්තු වර්ෂ 310දී පමණ ත්‍රිකුණාමලයේ අප්‍රකට වරායකින් ලංකාද්වීපයට වැඩම වූ දළදා වහන්සේ මෙරට රාජධානි කිහිපයකදීම සුරක්ෂිත කොට රැකබලා ගැනීමෙන් පසු වර්තමානයේ ඓතිහාසික සෙංකඩගල දළදා මැදුරේ ලෝවාසී ජනීජනයාගේ අපමණ ගරුබුහුමන් මැද වැඩ සිටී. මහජනතාව වෙනුවෙන් පැවැත්වුණු සිරි දළදා වන්දනාවේ පළමුවැන්න අදට වසර 1715කට පෙර අනුරපුර කිත්සිරිමෙවන් මහරජු දවස දක්වා දිවෙන බව දාඨා වංශයේත්, පාහියන් චීන දේශාඨන වාර්තාවලත් සඳහන් ය.  මෑතකාලීන ඉතිහාසයේ, 1828, 1882, 1972, 1978, 1991, 1995, 2001, 2004 සහ අවසන් වරට 2009 වසරේදීත් සිරි දළදා වන්දනාව පැවැත්වුණි. මේ අතර “සිරි දළදා වන්දනාව“ සඳහා පැමිණෙන සැදැහැවතුන් වෙනුවෙන් අද සිට විශේෂ දුම්රිය සේවයක් ක්‍රියාත්මක කෙරෙයි. දුම්රිය සාමාන්‍යාධිකාරී ධම්මික ජයසුන්දර මහතා සඳහන් කළේ, අද සිට මහනුවර දක්වා දුම්රිය ගමන්වාර 08ක් ක්‍රියාත්මක වන බවය. මහනුවර බලායාමට බොහෝ පිරිසක් ඊයේ රාත්‍රියේ සිටම කොළඹ කොටුව දුම්රිය ස්ථානයට පැමිණෙමින් සිටී. මේ අතර දිනපතා පෙරවරුවේ මහනුවර බලා යන ශීඝ්‍රගාමි දුම්රියට විශේෂ මැදිරියක්ද එක්කර ඇත්තේ සිරි දළදා වන්දනාව වෙත පැමිණෙන විදෙස් තානාපතිවරුන් සඳහාය. විදේශ කටයුතු අමාත්‍යාංශයේ ඉල්ලීමක් මත මෙම දුම්රිය මැදිරිය ධාවනයට එක්කර තිබේ. රාජ්‍ය තාන්ත්‍රිකයින් 44 දෙනෙකුගෙන් යුත් කණ්ඩායමක් සිරි දළදා වන්දනාව සමාරම්භක අවස්ථාව සඳහා මෙලෙස දුම්රියෙන් අද පැමිණ තිබුණි. මේ අතර සිරි දළදා වන්දනාව වෙනුවෙන් ලංකා ගමනාගමන මණ්ඩලයෙන් කොළඹ මධ්‍යම බස් නැවතුම්පොළේ සිට මහනුවර දක්වා විශේෂ බස් රථ යොදවා තිබේ. මෙම සේවාව ලබන 29 වනදා දක්වා ක්‍රියාත්මකය. සැදැහැවතුන්ට සිරි දළදා වන්දනාවට පැමිණිය හැකි ප්‍රවේශ මාර්ග තුනක් සකස් කර තිබේ. ඒ, ඩී.එස්. සේනානායක වීදිය දෙස සිට ශ්‍රී දළදා මාලිගාවේ පිවිසුම දක්වා, රතු බෝක්කුව දෙස සිට සංඝරාජ මාවත හරහා මාලිගාවේ ප්‍රධාන පිවිසුම දක්වා සහ රතු බෝක්කුව දෙස සිට මාලිගාව පෙදෙස හරහා මාලිගාවේ ප්‍රධාන පිවිසුම දක්වා වශයෙනි. මෙම පෝලිම්වල යාවත්කාලීන තොරතුරු හා රථවාහන ගාල්වල යාවත්කාලීන තොරතුරු www.police.lk වෙබ් අඩවිය හරහා සැදැහැවතුන්ට දැනගැනීමට අවස්ථාව සලසාදී තිබේ. මේ අතර සිරි දළදා වන්දනාව සඳහා පැමිණෙන සැදැහැවතුන් සුදු වතින් සැරසී පැමිණෙන ලෙසත්, විශාල ප්‍රමාණයේ ගමන්මලු , කැමරා, වීඩියෝ උපකරණ හා අනෙකුත් විද්‍යුත් උපකරණ ශ්‍රී දළදා මාලිගාව වෙත රැගෙන ඒමෙන් වළකින ලෙසත් පොලීසිය ඉල්ලා සිටී.", "source": "https://sinhala.adaderana.lk/"},
{"id": "d53eac6c-1c3a-11f0-a83d-9e2eb13e1f7d", "title": "සිරි දළදා වන්දනාව සමාරම්භක අවස්ථාවට රාජ්‍ය තාන්ත්‍රිකයින් දුම්රියෙන් මහනුවරට", "url": "https://sinhala.adaderana.lk/news.php?nid=208943", "cover_image": "https://s3.amazonaws.com/adaderanasinhala/1744956476-kandy--L.jpg", "date_published": "2025-04-18T11:15:00Z", "content": "වසර 16කට පසු පැවැත්වෙන “සිරි දළදා වන්දනාව”අද (18) සිට ආරම්භ වන අතර එහි සමාරම්භක අවස්ථාවට ජනාධිපති අනුර කුමාර දිසානායක මහතා සමග රටවල් රැසක තානාපතිවරුන්, මහ කොමසාරිස්වරුන් ඇතුළු රාජ්‍ය තාන්ත්‍රිකයන් රැසක් එක්වීමට නියමිතය. වියට්නාමය, බංග්ලාදේශය, ඉන්දුනීසියාව, නේපාලය, නෙදර්ලන්තය, ඉන්දියාව, මියන්මාරය, පලස්තීනය, ප්‍රංශය, නවසීලන්තය, කියුබාව, ඊජිප්තුව, ජපානය, බ්‍රිතාන්‍යය, තායිලන්තය, කැනඩාව, කොරියාව යන රටවල් නියෝජනය කරමින් එක්වන මෙම කණ්ඩායම අද පෙරවරු 7ට පමණ කොළඹ කොටුව දුම්රිය ස්ථානයේ සිට මහනුවර දක්වා ධාවනය වූ දුම්රියේ විශේෂ නැරඹුම් මැදිරියකින් මහනුවර බලා ගමන් ආරම්භ කරනු ලැබීය. ශ්‍රී ලංකාව නැවත ආර්ථික වශයෙන් නැගී සිටිමින් පවතින බවත්, මෙතෙක් රට වෙළාගෙන තිබු සියලු බාධාවන් ඉවත්වී රට තුළ සහජීවනය ගොඩනැගී ඇති බවටත් වන පණිවුඩය මිත්‍ර රටවල් වෙත ලබාදීම සහ එකී ගමනට එම සියලුදෙනාගේ සහාය ලබාගැනීමේ අපේක්ෂාවෙන් මෙම අවස්ථාව සංවිධානය කෙරුණු බව ජනාධිපති මාධ්‍ය අංශය පවසයි. මහනුවරට ළඟාවූ පිරිස පළමුව මහවැලි රීච් හෝටලය වෙත පැමිණි අතර එහිදී ඔවුන් වෙනුවෙන් දේශීය චරිත්‍රානුකූලව විශේෂ සිංහල - දෙමළ අලුත් අවුරුදු සංග්‍රහයක් සූදානම් කර තිබුණි. එහිදී මෙම කණ්ඩායම සමග තවත් රාජ්‍ය තාන්ත්‍රිකයන් පිරිසක් එක්වීමට නියමිත අතර 44 දෙනෙකුගෙන් යුත් මෙම කණ්ඩායම “සිරි දළදා වන්දනාව” සමාරම්භක අවස්ථාවට එක් වීම සඳහා දළදා මාලිගාව වෙත පැමිණීමට නියමිතය. පසුව එම දුම්රියෙන් නැවත මෙම කණ්ඩායම කොළඹ බලා පිටත්වනු ඇත. ජනාධිපතිවරයාගේ ඉල්ලීම මත මල්වතු, අස්ගිරි මහානා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාලිගාවේ දියවඩන නිලමේවරයාගේ මඟපෙන්වීමෙන් සංවිධානය කෙරෙන සිරි දළදා වන්දනාව අද සිට අප්‍රේල් 27 වනදා දක්වා දින 10ක් පුරා පැවැත්වීමට නියමිතය. ආරම්භක දිනය වන අද (18) දින ප.ව 3:00 සිට ප.ව 5:00 දක්වා  සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සලසා දී තිබෙන අතර හෙට (19) සිට දිනපතා දහවල් 12:00 සිට ප.ව 5:00 දක්වා එම අවස්ථාව උදා වෙයි.", "source": "https://sinhala.adaderana.lk/"},
{"id": "d5ce7f19-1c3a-11f0-ad21-9e2eb13e1f7d", "title": "ඇෆ්ගනිස්තානයේ භූකම්පනයක්", "url": "https://sinhala.adaderana.lk/news/208877", "cover_image": "https://s3.amazonaws.com/adaderanasinhala/1744779744-Earthquake-Of-Magnitude-7.1-Hits-Tibet_L.jpg", "date_published": "2025-04-16T10:20:00Z", "content": "ඇෆ්ගනිස්තානයේ භූකම්පනයක් සිදුව තිබේ. රික්ටර් මාපකයේ ඒකක 5.9ක ප්‍රබලත්වයෙන් යුතුව එම භූකම්පනය සිදුව ඇති බව විදෙස් මාධ්‍ය වාර්තා කළේය. ඇෆ්ගනිස්ථානයේ හින්දු කුෂ් කලාපයේ මෙම භූමිකම්පාව ඇති වූ බව වාර්තා වෙයි. භූකම්පනය කිලෝමීටර් 75ක් ගැඹුරින් හට ගෙන ඇති බව සඳහන්ය.", "source": "https://sinhala.adaderana.lk/"},
{"id": "d5eeb260-1c3a-11f0-a1f8-9e2eb13e1f7d", "title": "වෙළෙඳ යුද්ධය නිසා භාණ්ඩ ගොඩ ගැසෙයි", "url": "https://sinhala.adaderana.lk/news/208883", "cover_image": null, "date_published": "2025-04-16T13:07:00Z", "content": "චීනයේ විදේශ වෙළෙඳාමේ යෙදී සිටින ප්‍රධාන වරාය හරහා ලෝකයේ විශාලතම ආර්ථිකයන් දෙක අතර පවතින තීරුබදු ගැටුමේ ආරම්භක බලපෑම් පෙන්නුම් කිරීමට පටන් ගෙන ඇතැයි විදෙස් මාධ්‍ය වාර්තා කරයි.  ඒ අනුව චීනයේ කාර්යබහුල වූ ෂැංහයි සහ ගුවැන්ඩොං වරායවලින් කිසිදු භාණ්ඩ ප්‍රවාහන නෞකාවක් එක්සත් ජනපදයට පැමිණ නොමැති අතර, චීනයේ අපනයන බොහෝ දුරට ඇණහිට ඇති බවද වාර්තා වෙයි. ඒ අනුව එක්සත් ජනපදයට නැව්ගත කිරීමේ බහාලුම් තොග මේ වනවිට ෂැංහයි සහ ගුවැන්ඩොං වරායන්හි එකතු වෙමින් පවතින බවද පැවසෙයි. අමෙරිකාවේ ධවල මන්දිරය පැහැදිලි කර ඇති පරිදි චීනය වෙත පෙර 20% තීරුබදු පනවා ඇති බැවින් චීන ආනයනය සඳහා වන මුළු තීරුබදු ප්‍රමාණය 145% ක් වෙයි.", "source": "https://sinhala.adaderana.lk/"},
{"id": "d5f59cf2-1c3a-11f0-b751-9e2eb13e1f7d", "title": "පාකිස්තානයේ පෝලියෝ ගැන රතු එළියක්", "url": "https://sinhala.adaderana.lk/news/208887", "cover_image": null, "date_published": "2025-04-16T15:16:00Z", "content": "පෝලියෝ රෝගය හේතුවෙන් පාකිස්තානයට පනවා තිබූ සංචාරක සීමා තවත් මාස 3කින් දීර්ඝ කිරීමට ලෝක සෞඛ්‍ය සංවිධානය තීරණය කර ඇති බව විදෙස් වාර්තා පවසයි. ලෝක සෞඛ්‍ය සංවිධානයට අනුව, මෙම කමිටුව පෝලියෝ ගෝලීය ව්‍යාප්තිය, පාකිස්තානයේ තත්ත්වය සහ වෛරසය පැතිරීම පාලනය කිරීමට රජය ගෙන ඇති උත්සාහයන් සමාලෝචනය කර තිබේ. ගෝලීය වශයෙන් සිදු කෙරෙන පෝලියෝ තුරන් කිරීමේ ප්‍රයත්නයන්ට පාකිස්තානය සහ ඇෆ්ගනිස්තානය දිගින් දිගටම තර්ජනයක් වී ඇති බවද වාර්තා වෙයි. අවදානමට ලක්විය හැකි කලාපවල ඵලදායී එන්නත්කරණ වැඩසටහන් සහතික කරන ලෙස ලෝක සෞඛ්‍ය සංවිධානය පාකිස්තානයෙන් ඉල්ලා ඇති අතර පාකිස්තානය සහ ඇෆ්ගනිස්ථානය අතර දේශසීමා සම්ප්‍රේෂණය අඛණ්ඩව පවතින බවද පෙන්වාදී ඇත.", "source": "https://sinhala.adaderana.lk/"},
{"id": "d61847e6-1c3a-11f0-96b3-9e2eb13e1f7d", "title": "අමෙරිකාවේ බදුවලට එරෙහි රටවල් එකතු වෙයිද ?", "url": "https://sinhala.adaderana.lk/news/208888", "cover_image": "https://s3.amazonaws.com/adaderanasinhala/1744797222-china-L.jpg", "date_published": "2025-04-16T15:23:00Z", "content": "අමෙරිකාවෙන් එල්ලවී ඇති ඉහළ බදු සහ ආර්ථික පීඩනය හමුවේ චීනය අමෙරිකාවට විරුද්ධව නැගී සිටීම සඳහා පාර්ශ්ව රැස් කරමින් සිටින බව විදෙස් මාධ්‍ය කියයි. අමෙරිකාවේ නව බදු ප්‍රතිපත්තියට විරුද්ධවීමේ යෝජනාවක් චීනය මීට පෙර ඔස්ට්‍රේලියාවට ද ඉදිරිපත් කර තිබූ අතර ඔස්ට්‍රේලියාව එය ප්‍රතික්ෂේප කර තිබුණි. ඒ අනුව චීනය මෙවර වියට්නාමයට එම යෝජනාව සිදුකර තිබේ. විදෙස් මාධ්‍ය වාර්තා අනුව චීනය විසින් ගෝලීය නිදහස් වෙළෙඳ පද්ධතියක් පවත්වා ගැනීම සඳහා අමෙරිකාවෙන් එල්ල වන ඒකපාර්ශ්වික පීඩනයට විරුද්ධ වන ලෙස වියට්නාමයෙන් ඉල්ලා තිබේ. මෙම ඉල්ලීම සිදුකර ඇත්තේ චීන ජනාධිපතිවරයා අග්නිදිග ආසියානු රටවල් කිහිපයක සිදු කළ සංචාරයකදී බව පැවසෙයි. එහිදී ඔහු මැලේසියාව සහ කාම්බෝජයට ද පැමිණීමට නියමිත බව වාර්තා වෙයි.", "source": "https://sinhala.adaderana.lk/"},
{"id": "d620290c-1c3a-11f0-9fce-9e2eb13e1f7d", "title": "ඉන්දියාවේ iPhone නිෂ්පාදන මෙහෙයුම් ඉහළට", "url": "https://sinhala.adaderana.lk/news/208890", "cover_image": "https://s3.amazonaws.com/adaderanasinhala/1744801186-i-phones-L.jpg", "date_published": "2025-04-16T16:29:00Z", "content": "ඇපල් සමාගම විසින් ඉකුත් මාර්තු මාසයෙන් අවසන් වූ මාස 12 තුළදී අමෙරිකානු ඩොලර් බිලියන 22ක් වටිනා iPhones ඉන්දියාවේදී එකලස් කර ඇතැයි විදෙස් මාධ්‍ය වාර්තා කරයි. චීනයෙන් බැහැරව iPhones වෙළෙඳපොළ සලකුණක් වන ඉන්දියාව තුළ එම නිෂ්පාදන පෙර වසරට වඩා සියයට 60කින් පමණ ඉහළ ගොස් ඇති බවද සඳහන් ය. විදෙස් මාධ්‍ය වාර්තා කරන පරිදි iPhone නිෂ්පාදනය චීනයෙන් ඉන්දියාවට යොමුවීම වේගවත් කර තිබේ. ඉන්දියාවේ නිෂ්පාදිත iPhone වලින් වැඩි ප්‍රමාණයක්  Foxconn Technology Group හි කර්මාන්තශාලාවේ එකලස් කර ඇත.", "source": "https://sinhala.adaderana.lk/"},
{"id": "d63ecd23-1c3a-11f0-b5fe-9e2eb13e1f7d", "title": "RSF අවිගත් කල්ලිය සුඩානයේ අල්ලාගත් කලාප තුළ නව රජයක් පිහිටුවයි", "url": "https://sinhala.adaderana.lk/news/208893", "cover_image": "https://s3.amazonaws.com/adaderanasinhala/1744804489-sudan-L.jpg", "date_published": "2025-04-16T17:24:00Z", "content": "තමන් යටතේ පාලනය වන සුඩාන කලාප තුළ නව රජයක් පිහිටුවාගත් බව RSF අවිගත් කල්ලිය නිවේදනය කර තිබේ. ඒ සුඩාන සිවිල් ගැටුම්වලට වසර දෙකක් සැපිරීමට සමගාමීවය. නීතියේ පාලනය යටතේ පවතින එක්සත් රටක් බිහිකළ හැක්කේ තම රජයක් යටතේ පමණක් බව RSF නායක මොහොමඩ් හම්දාන් පවසයි. RSF කණ්ඩායම සහ ජෙනරාල් අබ්දෙල් ෆාටා අල් බුර්හාන් ප්‍රමුඛ රජයේ හමුදා අතර ගැටුම් පවතින්නේ 2023 වසරේ අප්‍රේල් 15 වැනිදා සිටය. දෙවසරක් පැවති සුඩාන යුද්ධය අතරතුර මානුෂීය සමූල ඝාතන සහ මහා පරිමාණ ලිංගික ප්‍රචණ්ඩ ක්‍රියා ඇතුළු යුද අපරාධ සිදුවූ බවට RSF කණ්ඩායම සහ රජයේ හමුදා යන දෙපාර්ශ්වයටම චෝදනා එල්ල වෙයි. එමෙන්ම ඉන් 150,000කට වැඩි පිරිසක් මියගොස් ඇති අතර, මිලියන 12කට වැඩි පිරිසක් අවතැන්වී ඇත්තේ, ලොව විශාලතම මානුෂීය අර්බුදය නිර්මාණය කරමිනි. ඒ අතරින් ඇතැමුන් මියගොස් ඇත්තේ කුසගින්න සහ පිපාසය වැනි කරුණු මුල් කරගනිමින් ය.", "source": "https://sinhala.adaderana.lk/"},
{"id": "d65b8a6d-1c3a-11f0-b169-9e2eb13e1f7d", "title": "අමෙරිකාව චීනයට පැනවූ තීරුබදු ප්‍රතිශතය සියයට 245ක් කරයි", "url": "https://sinhala.adaderana.lk/news/208896", "cover_image": "https://s3.amazonaws.com/adaderanasinhala/1744811110-china-tax-L.jpg", "date_published": "2025-04-16T19:08:00Z", "content": "අමෙරිකාව විසින් චීන භාණ්ඩ සඳහා පැන වූ සමස්ත තීරුබදු ප්‍රතිශතය 245%ක් දක්වා ඉහළ දමා තිබේ. ධවල මන්දිරය නවතම නිවේදනයක් නිකුත් කරමින් ඒ බව සඳහන් කර ඇති බව විදෙස් මාධ්‍ය වාර්තා කරයි. අමෙරිකාව පැනවූ තීරුබදු සඳහා චීනය දක්වන දැඩි විරෝධී ක්‍රියාකලාපය හේතුවෙන් මෙම බදු ඉහළ දැමීම සිදුකර ඇති බවද විදෙස් මාධ්‍ය වාර්තා කර තිබේ.   මීට පෙර චීනය සම්බන්ධයෙන් අමෙරිකාව අනුගමනය කළ බදු ප්‍රතිශතය 145%ක් දක්වා ඉහළ දමා තිබුණි.", "source": "https://sinhala.adaderana.lk/"},
{"id": "d65cbdf7-1c3a-11f0-9cc2-9e2eb13e1f7d", "title": "ජර්මානු වෛද්‍යවරයෙකුගෙන් අභිරහස් ඝාතන රැල්ලක්", "url": "https://sinhala.adaderana.lk/news/208898", "cover_image": "https://s3.amazonaws.com/adaderanasinhala/1744815468-JERMAN-DOCTOR-l.jpg", "date_published": "2025-04-16T20:21:00Z", "content": "ඖෂධ රැසක් මිශ්‍ර කර රෝගීන් 15 දෙනෙකු ඝාතනය කිරීමක් සම්බන්ධයෙන් ජර්මානු සහන සත්කාර (palliative care doctor) වෛද්‍යවරයෙකුට චෝදනා එල්ල වී තිබේ. අදාළ වෛද්‍යවරයා 2024 වසරේ දී අගෝස්තු මාසයේ දී අත්අඩංගුවට පත්ව ඇති අතර, ඔහු සම්බන්ධයෙන් සිදුකරනු ලබන විමර්ශනවලදී මෙම කරුණු අනාවරණය වී ඇත. අදාළ වෛද්‍යවරයාට එරෙහිව මේ වනවිට බර්ලිනයේ අධිකරණයක නඩු පවරා තිබේ. අගතියට පත් පාර්ශ්ව චෝදනා කරන්නේ සැකකාර 40 හැවිරිදි වෛද්‍යවරයා සාක්ෂි වසන්කිරීම සඳහා වින්දිතයින් කිහිප දෙනෙකුගේ නිවෙස්වලට ගිනිතැබීම් පවා සිදුකර ඇති බවයි. සහන සත්කාර වෛද්‍යවරයෙකු ලෙස හඳුන්වන්නේ බරපතළ රෝගාබාධවලින් පෙළෙන පුද්ගලයින්ගේ දුක් වේදනා වැළැක්වීම සහ සහනය ලබාදෙන වෛද්‍යවරයෙකු ලෙසය. මෙම සැකකාර වෛද්‍යවරයා රෝගීන්ගේ අනුදැනුමකින් හෝ කැමැත්තකින් තොරව අදාළ ඖෂධ ශරීරගතකර ඇති බව මූලික විමර්ශයේදී අනාවරණය වී තිබේ. 2021 සැප්තැම්බර් සිට 2024 ජූලි දක්වා කාලය තුළ ඖෂධ මිශ්‍රකර සෑදූ මෙම මාරාන්තික ඖෂධයෙන් ඝාතනය කරනු ලැබූ පුද්ගලයන් 15 දෙනාගෙන් 12 දෙනෙකුම කාන්තාවන් බවට අනාවරණය වී ඇත. ඝාතනයට ලක්වූවන් වයස අවුරුදු 25 සිට 94 දක්වා වූ වයස්වල පසුවූවන් වන අතර, ඔවුන්ට අදාළ මාරාන්තික ඖෂධය ශරීර ගතකර මිනිත්තු කිහිපයක් ඇතුළත මරණයට පත්ව ඇති බව සඳහන්. සැකකාර වෛද්‍යවරයා ජර්මනියේ ප්‍රාන්ත කිහිපයකම සේවයකර ඇති අතර, ඒ හේතුවෙන් නඩු පවරන්නන් පවසා ඇත්තේ ඔහු විසින් ඝාතනයකර ඇති සංඛ්‍යාව තවත් ඉහළ යාහැකි බවයි. අදාළ වෛද්‍යවරයාට 2024 ජූලි මාසයේ එක් දිනක් තුළ රෝගීන් දෙදෙනෙකු ඝාතනය කිරීම සම්බන්ධයෙන් ද චෝදනා එල්ල වී ඇත. මධ්‍යම බර්ලිනයේ එම ද්විත්ව ඝාතන සිදුව ඇති අතර, එහිදී 75 හැවිරිදි පුද්ගලයෙකු සහ 76 හැවිරිදි කාන්තාවක් පැය කිහිපයක් ඇතුළත මියගොස් තිබේ. 2024 අගෝස්තු මාසයේදී මෙම සැකකාර වෛද්‍යවරයා අත්අඩංගුවට ගන්නා විට පුද්ගලයින් හතර දෙනෙකු ඝාතනය කළ බවට චෝදනා එල්ල වී තිබී ඇත.", "source": "https://sinhala.adaderana.lk/"},
{"id": "d67ba328-1c3a-11f0-98c1-9e2eb13e1f7d", "title": "අමෙරිකාව ඉරානයට දෙන පීඩනය චීනයටත් දැනෙයි", "url": "https://sinhala.adaderana.lk/news/208918", "cover_image": "https://s3.amazonaws.com/adaderanasinhala/1744883936-oil-L.jpg", "date_published": "2025-04-17T15:28:00Z", "content": "චීනයේ ඉන්ධන පිරිපහදුවක් වෙත සම්බාධක පැනවීමට අමෙරිකාව පියවර ගෙන තිබේ. ජනාධිපති ඩොනල්ඩ් ට්‍රම්ප්ගේ පරිපාලනය ඉරානයට එල්ල කරන පීඩනය වැඩි කිරීමට උත්සාහ කරන බැවින් අමෙරිකානු ඩොලර් බිලියනයකට වඩා වටිනා ඉරාන බොරතෙල් මිලදී ගැනීම සිදු කරන එම චීන පිරිපහදු මධ්‍යස්ථානයට සම්බාධක පනවා ඇතැයි විදෙස් මාධ්‍ය පවසයි. ඒ අනුව ට්‍රම්ප්ගේ නව තීරණ ඉරානයෙන් තෙල් ආනයනය කරන චීන ආනයනකරුවන්ට දැඩි පීඩනයක් එල්ල කර තිබේ.  කෙසේවෙතත් චීනය එක්සත් ජනපද සම්බාධක පිළිනොගන්නා අතර ඉරාන‍යේ තෙල් මිලදී ගන්නා විශාලතම ආනයනකරු වෙයි. චීනය සහ ඉරානය බොහෝ දුරට චීන යුවාන් සහ අතරමැදි ජාලයක් භාවිත කරන වෙළෙඳ පද්ධතියක් ගොඩනගාගෙන ගනුදෙනු සිදුකරයි.", "source": "https://sinhala.adaderana.lk/"},
{"id": "d68ee8ec-1c3a-11f0-8182-9e2eb13e1f7d", "title": "අමෙරිකාවේ උප ජනාධිපති ඉන්දියාවට", "url": "https://sinhala.adaderana.lk/news/208920", "cover_image": "https://s3.amazonaws.com/adaderanasinhala/1744888070-india-L.jpg", "date_published": "2025-04-17T16:37:00Z", "content": "අමෙරිකාවේ උප ජනාධිපති ජේ.ඩී වෑන්ස් සංචාරයක් සඳහා ඉන්දියාවට පැමිණීමට නියමිතය. එම සංචාරය සඳහා ඔහුගේ පවුලේ සාමාජිකයින් ද එකතුවෙන බව විදෙස් මාධ්‍ය වාර්තා කරයි.  ජේ.ඩී වෑන්ස් සිය ඉන්දීය සංචාරයේදී ඉන්දීය අග්‍රාමාත්‍ය නරේන්ද්‍ර මෝදි හමුවනු ඇති. ඉන්දියාවට පැමිණීමට පෙර ඔහු ඉතාලියේ සංචාරයක නිරත වෙයි.", "source": "https://sinhala.adaderana.lk/"},
{"id": "d6b6ff2a-1c3a-11f0-ac0d-9e2eb13e1f7d", "title": "පාකිස්තානුවන් රට හැරයාම ඉහළට", "url": "https://sinhala.adaderana.lk/news/208938", "cover_image": "https://s3.amazonaws.com/adaderanasinhala/1744948267-pakistan-L.jpg", "date_published": "2025-04-18T08:58:00Z", "content": "රට තුළ පවතින දැඩි ආර්ථික අර්බුද හමුවේ පාකිස්තානුවන් රට අතහැර යෑම ඉහළ ගොස් ඇතැයි විදෙස් මාධ්‍ය පවසයි. ඔවුන් එලෙස රට අතහැර යන ප්‍රධාන හේතුව වන්නේ විදේශ රැකියා බවත් විදෙස් මාධ්‍ය වාර්තා කරයි. පාකිස්තානය නිකුත් කරන ලද සංඛ්‍යා ලේඛනවලට අනුව 2025 පළමු කාර්තුවේදී පාකිස්තානුවන් 172,000 කට වැඩි පිරිසක් විදේශ රැකියා අපේක්ෂාවෙන් රට හැර ගොස් තිබේ. සෞදි අරාබිය පාකිස්තාන කම්කරුවන් සඳහා ප්‍රමුඛ ගමනාන්තයක් වී ඇති අතර එරටට ගොස් සිටින පාකිස්තානයේ රැකියා අපේක්ෂකයින් සංඛ්‍යාව 121,190 ක් බවද පැවසෙයි. පළමු කාර්තුව තුළ පාකිස්තානුවන් 8,331 දෙනෙකු ඕමානයටත්, එක්සත් අරාබි එමීර් රාජ්‍යයට තවත් 6,891 දෙනෙකුත් රැකියා සඳහා පිටත්ව ගොස් ඇති බවද විදෙස් මාධ්‍ය වාර්තා කරයි. කටාර් රාජ්‍යය ද ප්‍රියතම විකල්පයක් ලෙස හඳුනාගෙන ඇති පාකිස්තානුවන් 12,989ක් එහි රැකියා සඳහා ගොස් ඇත. ඊට අමතරව එක්සත් රාජධානිය, තුර්කිය, බහරේනය, ග්‍රීසිය, මැලේසියාව, චීනය, අසර්බයිජානය, ජර්මනිය, එක්සත් ජනපදය, ඉතාලිය සහ ජපානය වෙත ද පාකිස්තානුවන් රැකිසා සඳහා ගොස් තිබේ.", "source": "https://sinhala.adaderana.lk/"},
{"id": "d6ce718a-1c3a-11f0-af65-9e2eb13e1f7d", "title": "පුංචි ඡන්දෙට ඇති උනන්දුව අඩු වෙලා - පැෆ්රල්", "url": "https://sinhala.adaderana.lk/news.php?nid=208942", "cover_image": "https://s3.amazonaws.com/adaderanasinhala/1744953439-rohana-H-L.jpg", "date_published": "2025-04-18T10:47:00Z", "content": "පළාත් පාලන ආයතන ඡන්ද විමසීමේ ප්‍රචාරක කටයුතු ආරම්භ වූ දින සිටි මේ දක්වා කාලය තුළ කිසිඳු බරපතළ තත්ත්වයක් වාර්තාවී නොමැති බව මැතිවරණ නිරීක්ෂණ කටයුතුවල නිරත පැෆ්රල් සංවිධානය පවසයි. කෙසේවෙතත් රාජ්‍ය දේපොළ අවභාවිතය සහ පුද්ගල පහරදීම් සම්බන්ධයෙන් පැමිණිලි කිහිපයක් ලැබී ඇති බවද එම සංවිධානය පැවසීය. රාජ්‍ය දේපොළ අවභාවිතය සම්බන්ධයෙන් පැමිණිලි 20ක් සහ පුද්ගල පහරදීම් සම්බන්ධයෙන් පැමිණිලි 15ක් ලැබී ඇති බව පැෆ්රල් සංවිධානය සඳහන් කළේය. පළාත් පාලන ආයතන ඡන්ද විමසීම සම්බන්ධයෙන් ජනතාව තුළ පවතින් උනන්දුව ද අඩු මට්ටමක පවතින බව තම නිරීක්ෂකයින් දැනුම්දී ඇති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා අද දෙරණ සමග පැවසීය. මේ අතර පළාත් පලාන ආයතන ඡන්ද විමසීම වෙනුවෙන් නිරීක්ෂකයින් 4000ක් පමණ යෙදවීමට පියවර ගෙන තිබේ. තැපැල් ඡන්දය නිරීක්ෂණය සඳහා ද නිරීක්ෂකයින් 200ක් යොදවන බව රෝහණ හෙට්ටිආරච්චි මහතා සඳහන් කළේය.", "source": "https://sinhala.adaderana.lk/"},
{"id": "d6d667ac-1c3a-11f0-9d01-9e2eb13e1f7d", "title": "අමෙරිකාවේ විශ්වවිද්‍යාලයක වෙඩිතැබීමක්", "url": "https://sinhala.adaderana.lk/news/208939", "cover_image": "https://s3.amazonaws.com/adaderanasinhala/1744948098-amarica-shoting-l.jpg", "date_published": "2025-04-18T09:00:00Z", "content": "අමෙරිකාවේ ෆ්ලෝරිඩා ප්‍රාන්ත විශ්වවිද්‍යලයේ එරට වේලාවෙන් ඊයේ (17) දහවල් සිදු වූ වෙඩිතැබිමකින් පුද්ගලයින් දෙදෙනෙකු මියගොස් තවත් පුද්ගලයින් හයදෙනෙකු තුවාල ලබා තිබේ. විදෙස් මාධ්‍යය සඳහන් කළේ, වෙඩික්කරුද පොලිස් වෙඩිපහරකින් තුවාල ලබා රෝහල් ගතකර ඇති බවයි. වෙඩිතැබීම සඳහා යෝදාගත් ගිනිඅවියද පොලීසිය විසින් සොයාගෙන ඇති අතර, සැකකරුද එම විශ්වවිද්‍යාලයේ සිසුවෙකු බවට සැකකරන බව විදෙස් මාධ්‍ය වාර්තා කළේය. අදාළ සිද්ධියෙන් පසු එම විශ්වවිද්‍යාලය තාවකාලිකව වසාදැමීමට බලධාරින් පියවරගෙන තිබේ. වෙඩිතැබීම සම්බන්ධයෙන් විමර්ශන සිදුකරන පොලීසිය සඳහන් කරන්නේ, එම විශ්වවිද්‍යාලයේම සේවය කරන පොලිස් නිලධාරිනියකගේ පුත්‍රයෙකු විසින් මෙම වෙඩිතැබීම සිදුකර ඇති බවයි. ඔහු ඒ සඳහා සිය මවගේ පැරණි තුවක්කුවක් යොදාගෙන ඇති බව සඳහන්. කෙසේ නමුත් සැකකරුගේ වෙඩිතැබීමට හේතුව මෙතෙක් අනාවරණය වී නොමැත. එමෙන්ම මියගිය අයද විශ්වවිද්‍යාල සිසුන් නොවන බව සඳහන්. මේ අතර සැකකරු ඉකුත් ජනවාරි මාසයේ ජනාධිපති ඩොනල්ඩ් ට්‍රම්ප්ගේ පදවි ප්‍රාප්තියට එරෙහිව එම විශ්වවිද්‍යාලයේ පැවැත් වූ විරෝධතාවේදී විරෝධතාකරුවෙකු ලෙසද කටයුතු කර තිබේ.", "source": "https://sinhala.adaderana.lk/"},
{"id": "d6f8e152-1c3a-11f0-b383-9e2eb13e1f7d", "title": "අනියම් පෙමක් දුරදිග ගොස් නැවතුණු තැන", "url": "https://sinhala.adaderana.lk/news.php?nid=208941", "cover_image": "https://s3.amazonaws.com/adaderanasinhala/1744953008-KOTAGALA-l.jpg", "date_published": "2025-04-18T10:30:00Z", "content": "අනියම් පෙමක් දුරදිග යෑම හේතුවෙන් පුද්ගලයෙකු කපාකොටා ඔහුගේ වටිනා යතුරුපැදියට ගිනිතැබූ සැකකරුවන් දෙදෙනෙකු ඊයේ (17) පස්වරුවේ දිඹුලපතන පොලීසියවෙත භාර වී ඇත. තුවාල ලැබූ පුද්ගලයා හැටන්, කොටගල ප්‍රදේශයේ පදිංචිකරුවෙක්ය. ඔහු එම ප්‍රදේශයේම කාන්තාවක් සමග මීට වසර පහකට පමණ පෙර නීත්‍යානුකූලව විවාහ වී ඇත. ඒ අතරවාරයේ ඔහු කොටගල ප්‍රදේශයේ පදිංචි තවත් කාන්තාවක් සමග අනියම් ප්‍රේම සම්බන්ධතාවයක් පවත්වාගෙන ගොස් තිබේ. ඒ හේතුවෙන් නීත්‍යානුකූල බිරිඳ ඊට විරුද්ධ වූ අවස්ථාවකදී අදාළ පුද්ගලයා අලවංගුවකින් හිසට පහර දී තුවාල සිදුකර ඇත. කෙසේ නමුත් මෙම සිදුවීමෙන් පසු ඔවුනොවුන් සමාදානකිරිම සඳහා ඊයේ (17) පස්වරුවේ දිඹුලපතන පොලීසියට නීත්‍යානුකූල බිරිද, ඇයගේ පවුලේ සාමාජිකයන් සහ සැමියා කැදවා තිබේ. එහිදී සැමියා විසින් සිය බිරිද සමග සමගියෙන් සිටින බවට පොලීසියේ දී පොරොන්දු වී ඇත. කෙසේ නමුත් එසේ පැමිණ සිටියදී සිය අනියම් බිරිද සමග හැටන් නුවරඑලිය ප්‍රධාන මාර්ගයේ කොටගල දී සෙල්ෆි ඡායාරූපයක් ගිනිමින් සිටි සිය සහෝදරියගේ සැමියාව ඇගේ සහෝදරයන් විසින් තියුණු ආයුධයකින්  කපා පහර දී තිබේ. එමෙන්ම මාමණ්ඩිය විසින් ඔහුට ලබාදුන් යතුරුපැදිය ද ගිනි තබා සැකකරුවන් දෙදෙනා පොලිසියට භාර වී ඇත. තුවාලකරු වැඩිදුර ප්‍රතිකාර සඳහා දික්ඹය මූලික රෝහලවෙත යොමුකර ඇති අතර, අත්අඩංගුවට ගත් සැකකරුවන් දෙදෙනා (18) හැටන් මහෙස්ත්‍රාත් අධිකරණය වෙත ඉදිරිපත් කරන බව දිඹුලපතන පොලිසියේ නිළධාරියෙකු පැවසීය. යතුරුපැදිය ගිනි තැබීම හේතුවෙන් කොටගල උමංමාර්ගය අසල දැඩි වාහන තදබදයක්ද ඇතිව තිබේ.", "source": "https://sinhala.adaderana.lk/"},
{"id": "d72a312b-1c3a-11f0-924f-9e2eb13e1f7d", "title": "අමෙරිකාවේ විශ්වවිද්‍යාලයක වෙඩිතැබීමක්", "url": "https://sinhala.adaderana.lk/news.php?nid=208939", "cover_image": "https://s3.amazonaws.com/adaderanasinhala/1744948098-amarica-shoting-l.jpg", "date_published": "2025-04-18T09:00:00Z", "content": "අමෙරිකාවේ ෆ්ලෝරිඩා ප්‍රාන්ත විශ්වවිද්‍යලයේ එරට වේලාවෙන් ඊයේ (17) දහවල් සිදු වූ වෙඩිතැබිමකින් පුද්ගලයින් දෙදෙනෙකු මියගොස් තවත් පුද්ගලයින් හයදෙනෙකු තුවාල ලබා තිබේ. විදෙස් මාධ්‍යය සඳහන් කළේ, වෙඩික්කරුද පොලිස් වෙඩිපහරකින් තුවාල ලබා රෝහල් ගතකර ඇති බවයි. වෙඩිතැබීම සඳහා යෝදාගත් ගිනිඅවියද පොලීසිය විසින් සොයාගෙන ඇති අතර, සැකකරුද එම විශ්වවිද්‍යාලයේ සිසුවෙකු බවට සැකකරන බව විදෙස් මාධ්‍ය වාර්තා කළේය. අදාළ සිද්ධියෙන් පසු එම විශ්වවිද්‍යාලය තාවකාලිකව වසාදැමීමට බලධාරින් පියවරගෙන තිබේ. වෙඩිතැබීම සම්බන්ධයෙන් විමර්ශන සිදුකරන පොලීසිය සඳහන් කරන්නේ, එම විශ්වවිද්‍යාලයේම සේවය කරන පොලිස් නිලධාරිනියකගේ පුත්‍රයෙකු විසින් මෙම වෙඩිතැබීම සිදුකර ඇති බවයි. ඔහු ඒ සඳහා සිය මවගේ පැරණි තුවක්කුවක් යොදාගෙන ඇති බව සඳහන්. කෙසේ නමුත් සැකකරුගේ වෙඩිතැබීමට හේතුව මෙතෙක් අනාවරණය වී නොමැත. එමෙන්ම මියගිය අයද විශ්වවිද්‍යාල සිසුන් නොවන බව සඳහන්. මේ අතර සැකකරු ඉකුත් ජනවාරි මාසයේ ජනාධිපති ඩොනල්ඩ් ට්‍රම්ප්ගේ පදවි ප්‍රාප්තියට එරෙහිව එම විශ්වවිද්‍යාලයේ පැවැත් වූ විරෝධතාවේදී විරෝධතාකරුවෙකු ලෙසද කටයුතු කර තිබේ.", "source": "https://sinhala.adaderana.lk/"},
{"id": "d731ade7-1c3a-11f0-958b-9e2eb13e1f7d", "title": "බලපිටියේ වෙඩිතැබීම පිටුපස 'බබා' ?", "url": "https://sinhala.adaderana.lk/news.php?nid=208940", "cover_image": "https://s3.amazonaws.com/adaderanasinhala/1744951373-balapitiya-L.jpg", "date_published": "2025-04-18T10:12:00Z", "content": "බලපිටියේ පාසලක් අසලදී ඊයේ (17) සිදුකළ වෙඩිතැබීම සම්බන්ධයෙන් මේ වනවිට කරුණු රැසක් අනාවරණය වී තිබේ.  ඊයේ රාත්‍රි  8:30ට පමණ මෙම වෙඩි තැබීම සිදුකර තිබූ අතර වෙඩි වැදීමෙන් තුවාල ලැබූ පුද්ගලයෙකු බලපිටිය මූලික රෝහලට ඇතුළත් කෙරුණි. වෙඩි වැදුණු පුද්ගලයාම අහුන්ගල්ල පොලීසියට ගොස් සිද්ධිය පිළිබඳ පැමිණිලි කර තිබේ. පසුව අහුන්ගල්ල පොලීසිය සුවසැරිය ගිලන් රථයකින් වෙඩි වැදුණු පැමිණිලිකරුව බලපිටිය මූලික රෝහලට රැගෙන ගොස් ඇත. අහුන්ගල්ලේ මත්ද්‍රව්‍ය ජාවාරම්කරුවෙකු වන 'බබා' නමැත්තාගේ ගෝලයෙකු බව කියන ලක්ෂාන් මධුෂංක ඉලක්ක කර මෙම වෙඩිතැබීම සිදුකර තිබෙන අතර ඔහුට 'බබා' නමැත්තාගෙන් මරණ තර්ජන තිබූ බවද හෙළිවී ඇත. ඊයේ රාත්‍රියේ 'බබා' නමැත්තා ඔහුට දුරකථන ඇමතුමක් ලබාදී මත්ද්‍රව්‍ය පාර්සලයක් භාරදීමට බලපිටියට පැමිණෙන ලෙස දන්වා තිබේ. පසුව ලක්ෂාන් මධුෂංක නමැත්තා කුලී ත්‍රිරෝද රථයකින් බලපිටියට ගොස් ඇත. එහිදී රේවත විද්‍යාල මාවතට පැමිණෙන ලෙස උපදෙස් ලැබී ඇති අතර ඔහු ත්‍රිරෝද රථයෙන් බැස පාසල අසලින් ගමන් කරන අවස්ථාවේදී \r\nවෙඩි තැබීම් 2ක් සිදුකර ඇත. එහිදී වෙඩිවැදුණු ලක්ෂාන් මධුෂංක දිවගොස් තමා පැමිණි ත්‍රිරෝද රථය ගෙන්වාගෙන අහුන්ගල්ල පොලීසියට ගොස් තමාට බබාගේ පාර්ශ්වයෙන් වෙඩි තැබූ බව පවසා තිබේ. සිද්ධිය සම්බන්ධයෙන් අහුන්ගල්ල පොලීසිය වැඩිදුර විමර්ශන සිදුකරයි.", "source": "https://sinhala.adaderana.lk/"},
{"id": "d73532be-1c3a-11f0-a3d9-9e2eb13e1f7d", "title": "පාකිස්තානුවන් රට හැරයාම ඉහළට", "url": "https://sinhala.adaderana.lk/news.php?nid=208938", "cover_image": "https://s3.amazonaws.com/adaderanasinhala/1744948267-pakistan-L.jpg", "date_published": "2025-04-18T08:58:00Z", "content": "රට තුළ පවතින දැඩි ආර්ථික අර්බුද හමුවේ පාකිස්තානුවන් රට අතහැර යෑම ඉහළ ගොස් ඇතැයි විදෙස් මාධ්‍ය පවසයි. ඔවුන් එලෙස රට අතහැර යන ප්‍රධාන හේතුව වන්නේ විදේශ රැකියා බවත් විදෙස් මාධ්‍ය වාර්තා කරයි. පාකිස්තානය නිකුත් කරන ලද සංඛ්‍යා ලේඛනවලට අනුව 2025 පළමු කාර්තුවේදී පාකිස්තානුවන් 172,000 කට වැඩි පිරිසක් විදේශ රැකියා අපේක්ෂාවෙන් රට හැර ගොස් තිබේ. සෞදි අරාබිය පාකිස්තාන කම්කරුවන් සඳහා ප්‍රමුඛ ගමනාන්තයක් වී ඇති අතර එරටට ගොස් සිටින පාකිස්තානයේ රැකියා අපේක්ෂකයින් සංඛ්‍යාව 121,190 ක් බවද පැවසෙයි. පළමු කාර්තුව තුළ පාකිස්තානුවන් 8,331 දෙනෙකු ඕමානයටත්, එක්සත් අරාබි එමීර් රාජ්‍යයට තවත් 6,891 දෙනෙකුත් රැකියා සඳහා පිටත්ව ගොස් ඇති බවද විදෙස් මාධ්‍ය වාර්තා කරයි. කටාර් රාජ්‍යය ද ප්‍රියතම විකල්පයක් ලෙස හඳුනාගෙන ඇති පාකිස්තානුවන් 12,989ක් එහි රැකියා සඳහා ගොස් ඇත. ඊට අමතරව එක්සත් රාජධානිය, තුර්කිය, බහරේනය, ග්‍රීසිය, මැලේසියාව, චීනය, අසර්බයිජානය, ජර්මනිය, එක්සත් ජනපදය, ඉතාලිය සහ ජපානය වෙත ද පාකිස්තානුවන් රැකිසා සඳහා ගොස් තිබේ.", "source": "https://sinhala.adaderana.lk/"},
{"id": "d76abb88-1c3a-11f0-a7e8-9e2eb13e1f7d", "title": "අතුරුගිරිය පොලීසියෙන් T56 ජීවඋණ්ඩ 50ක් සොයාගනී", "url": "https://sinhala.adaderana.lk/news.php?nid=208937", "cover_image": "https://s3.amazonaws.com/adaderanasinhala/1744941210-police-L.jpg", "date_published": "2025-04-18T07:23:00Z", "content": "පොලිස් අත්අඩංගුවේ සිටින සැකකරුවෙක් සිදුකළ අනාවරණයක් අනුව T56 ගිනිඅවි සඳහා භාවිත කරන ජීවඋණ්ඩ 50ක් සහ තියුණු ආයුධයක් සොයාගැනීමට අතුරුගිරිය පොලීසිය සමත්වී තිබේ. එම සැකකරු ඉකුත් 12 වනදා අතුරුගිරිය පොලිස් ස්ථානයේ නිලධාරීන් කණ්ඩායමක් විසින් අයිස් මත්ද්‍රව්‍ය ග්‍රෑම් 11යි මිලිග්‍රෑම් 100ක් සමග අත්අඩංගුවට ගෙන තිබුණි. පසුව සැකකරු රඳවා තබාගැනීමේ නියෝග යටතේ රඳවාගෙන සිදුකරන ලද වැඩිදුර විමර්ශනයේදී අනාවරණය වූ තොරතුරු මත ඊයේ (17) දින මෙම ජීවඋණ්ඩ සහ තියුණු ආයුධය සොයාගෙන ඇත. සැකකරු වයස අවුරුදු 25ක් වන අතුරුගිරිය ප්‍රදේශයේ පදිංචිකරුවෙකි. අතුරුගිරිය පොලීසිය සිද්ධිය පිළිබඳ වැඩිදුර විමර්ශන සිදුකරයි.", "source": "https://sinhala.adaderana.lk/"},
{"id": "d7842614-1c3a-11f0-bc15-9e2eb13e1f7d", "title": "ගුජරාට් ටයිටන්ස් කණ්ඩායමෙන් දසුන්ට කැඳවීමක්", "url": "https://sinhala.adaderana.lk/news.php?nid=208936", "cover_image": "https://s3.amazonaws.com/adaderanasinhala/1744941221-Dasun-l.jpg", "date_published": "2025-04-18T07:18:00Z", "content": "මේ දිනවල පැවැත්වෙන ඉන්දීය ප්‍රිමියර් ලීග් (IPL) ක්‍රිකට් තරගාවලිය අතරතුර දී ආබාධයකට ලක් වූ ගුජරාට් ටයිටන්ස් ක්‍රීඩක ග්ලෙන් පිලිප්ස් වෙනුවට තුන්ඉරියව් ක්‍රීඩක දසුන් ශානකට හදිසි කැඳවීමක් ලැබී ඇත. ඒ අනුව ෂුබ්මන් ගිල් නායකත්වය දරන ගුජරාට් ටයිටන්ස් විසින් ශානකව ඉන්දීය රුපියල් ලක්ෂ 75කට (මෙරට රු.කෝ. 2.5කට වැඩි) මිලදී ගෙන ඇත.  කෙසේ නමුත් ශානකට ටයිටන්ස් කණ්ඩායම අලුත් අත්දැකීමක් නොවන අතර, ඔහු මීට පෙර 2023 වසරේදී එවක නායකත්වය දැරූ හාර්ඩික් පාන්ද්‍යා යටතේ ද මෙම කණ්ඩායම වෙනුවෙන් ක්‍රීඩාකර ඇත. එහිදී පසුපෙළ පිතිකරුවෙකු ලෙස පන්දුවට පහරදී එම තරග තුනේදී ශානක ලකුණු 26ක් ලබාගත්තේය.  කෙසේ නමුත් එහිදී පන්දු යැවීමට ඔහුට අවස්ථාවක් නොලැබුණි. ශ්‍රී ලංකාව වෙනුවෙන් විස්සයි20 තරග 102කට ක්‍රීඩාකර ඇති ශානක පන්දුවට පහරදීමෙන් ලකුණු 1456ක් ලබාගෙන ඇති අතර, ඊට අර්ධ ශතක 5ක් ඇතුළත්ව ඇත. ඔහුගේ ප්‍රහාරාත්මක වේගය 122.46ක් ලෙස සටහන්වී තිබේ. එමෙන්ම පන්දු යැවීමෙන්ද දක්ෂතා දක්වා ඇති ඔහු විස්සයි20 ජාත්‍යන්තර කඩුලු 33කට හිමිකම් කියයි. හයිද්‍රාබාද්හිදී පැවති සන්රයිසස් හයිද්‍රාබාද් කණ්ඩායමට එරෙහි තරගයේදී ග්ලෙන් පිලිප්ස් ආබාධයකට ලක්විය. ඒ හේතුවෙන් ඔහුව තරගාවලියේ ඉතිරි තරගවලින් ඉවත් කරන ලදී.  මේ වනවිට පිලිප්ස් යළි නවසීලන්තය බලා පිටත්ව ගොස් ඇත.", "source": "https://sinhala.adaderana.lk/"},
{"id": "d78d3859-1c3a-11f0-9949-9e2eb13e1f7d", "title": "සිරි දළදා වන්දනාව අදින් ඇරඹෙයි", "url": "https://sinhala.adaderana.lk/news.php?nid=208934", "cover_image": "https://s3.amazonaws.com/adaderanasinhala/1744939691-siri-dalada-L.jpg", "date_published": "2025-04-18T06:51:00Z", "content": "සිරි දළදා වන්දනාව අද (18) දින සිට ආරම්භ කෙරෙන අතර ඒ අනුව, අද පස්වරු 3:30 සිට පස්වරු 5:30 දක්වා දළදා වහන්සේ දැක බලා වන්දනාමාන කරගැනීමට සැදැහැවතුන්ට අවස්ථාව උදාවෙයි. අනතුරුව හෙට (19) දින සිට 27 වන දින දක්වා සෑම දිනකම දහවල් 12:00 සිට පස්වරු 5:30 දක්වා සිරි දළදා වන්දනාව පැවැත්වීමට සැලසුම් කර තිබේ. මෙහි සමාරම්භක අවස්ථාව අද දහවල් 12:30ට පමණ සිදුවන අතර ‍ජනාධිපති අනුර කුමාර දිසානායක මහතාද ඊට සහභාගීවීමට නියමිත බව ජනාධිපති මාධ්‍ය අංශය සඳහන් කළේය. ක්‍රිස්තු වර්ෂ 310දී පමණ ත්‍රිකුණාමලයේ අප්‍රකට වරායකින් ලංකාද්වීපයට වැඩම කරවූ දළදා වහන්සේ මෙරට රාජධානි කිහිපයක ගමන් මඟින් පසු වර්තමානයේ ඓතිහාසික සෙංකඩගල දළදා මැදුරේ දළදා වහන්සේ ලෝවාසි ජනීජනයාගේ වන්දනා මානයට පාත්‍ර වෙයි. සිරි දළදා වන්දනාවේ පළමු දැක්ම අදට වසර 1715කට පෙර අනුරපුර කිත්සිරිමෙවන් මහරජු දවස දක්වා දිවෙන බව දාඨා වංශයේත්, පාහියන් චීන දේශාඨන වාර්තාවලත් සඳහන් ය. මෑත කාලීන ඉතිහාසයේ, 1828, 1882, 1972, 1978, 1991, 1995, 2001, 2004 සහ අවසන් වරට 2009 වසරේදී සිරි දළදා වන්දනාව පැවැත්වුණි. ඒ අනුව, වසර 16කට පසු ශ්‍රී දළදා වහන්සේ සියැසින් දැක වැදපුදා ගැනීමේ අවස්ථාව දෙස් විදෙස් බැතිමතුන්ට මෙවර උදාවී තිබේ. මෙවර සිරි දළදා වන්දනාවට පැමිණිය හැකි ප්‍රවේශ මාර්ග තුනක් සලසාදී තිබේ. මේ අතර සිරි දළදා වන්දනාව වෙනුවෙන් දිවයිනේ විවිධ ප්‍රදේශවල සිට බැතිමතුන් පැමිණෙමින් සිටින බව මහනුවර ඓතිහාසික ශ්‍රී දළදා මාලිග පරිශ්‍රයේ රැඳීසිටින අද දෙරණ වාර්තාකරුවන් පැවසීය.", "source": "https://sinhala.adaderana.lk/"},
{"id": "d79d2efb-1c3a-11f0-9521-9e2eb13e1f7d", "title": "මහ සිකුරාදා අද", "url": "https://sinhala.adaderana.lk/news.php?nid=208935", "cover_image": "https://s3.amazonaws.com/adaderanasinhala/1744942651-fraday-l.jpg", "date_published": "2025-04-18T07:01:00Z", "content": "ලොව පුරා කිතුණු බැතිමතුන්, ජේසුස් ක්‍රිස්තුස් වහන්සේ කුරුසිය මත දිවි පිදීමේ යාගය සිහිපත් කෙරෙන මහ සිකුරාදා දිනය අද (18) සමරනු ලබයි. ජේසුස් වහන්සේගේ දුක් ප්‍රාප්තිය සිහිකරමින් කිතුනුවන් අළු බදාදායින් ඇරඹුණු දින 40ක් පුරා නිරාහාර ශීලය, දාන මාන, කිතු සමිදානන්ගේ කුරුස ගමන සිහිපත් කරන පාද නමස්කාරය යෙදීම ආදි ආගමික වත්පිළිවෙත්වල නිතරවීමද සිදුවේ. ජේසුස් ක්‍රිස්තුස් වහන්සේ කුරුසය මත දිවිපිදිම අද දිනයේ දී සිහිපත් කරන අතර උන්වහන්සේ මරණයෙන් උත්ථානය වීම සිහිපත් කිරීම හෙවත් පාස්කු ඉරිදා දින එළැඹෙන ඉරිදාට යෙදී තිබේ. ඒ වෙනුවෙන් විශේෂ ආරක්ෂක වැඩපිළිවෙළක්ද යොදවා ඇති බව ආරක්ෂක අමාත්‍යංශය නිවේදනය කළේය. පාස්කු ඉරිදා දිනයට සමගාමීව ආරක්ෂක පියවර ක්‍රියාත්මක කරන ලෙස ආරක්ෂක ලේකම් එයාර් වයිස් මාර්ෂල් සම්පත් තුයියකොන්තා මහතා ද ත්‍රිවිධ හමුදාපතිවරුන්ට උපදෙස් ලබාදී ඇත. මහජන ආරක්ෂක අමාත්‍යාංශය සමග සම්බන්ධීකරණයෙන් රට තුළ අවශ්‍ය ආරක්ෂාව තහවුරු කිරීමට පියවර ගන්නා ලෙසද ආරක්ෂක ලේකම්වරයා සඳහන් කර තිබේ. මේ අතර පාස්කු උත්සවය හේතුවෙන් විශේෂ ආරක්ෂක වැඩපිළිවෙලක් ක්‍රියාත්මක කිරීමට පියවර ගෙන ඇති බව පොලීසිය ද පවසයි. පාස්කු උත්සවයේ දේව මෙහෙයන් අද සිට එළඹෙන 20වනදා දක්වා පැවැත්වෙන බැවින් ඒ සදහා සහභාගිවන බැතිමතුන්ගේ ආරක්ෂාව වෙනුවෙන් මෙලෙස විශේෂ පොලිස් ආරක්ෂාවක් යෙදවීමට නියමිතය. ඒ සම්බන්ධයෙන් වැඩබලන පොලිස්පති නීතිඥ ප්‍රියන්ත වීරසූරිය මහතා විසින් සියළුම පළාත් භාර ජ්‍යෙෂ්ඨ නියෝජ්‍ය පොලිස්පතිවරුන්, කොට්ඨාස භාර නිලධාරීන් ඇතුළු සියලුම පොලිස් ස්ථානාධිපතිවරුන් වෙත උපදෙස් ලබාදී ඇති බව සදහන් වේ. එමෙන්ම බැතිමතුන් වැඩි වශයෙන් පැමිණීම සිදුවිය හැකි දේවස්ථාන හඳුනාගෙන එම ස්ථානයන්හි හා ඒ අවට ආරක්ෂාව තහවුරු කිරීමත්, ප්‍රධාන දේවමෙහෙයන් පැවැත්වෙන දේවස්ථාන සඳහා වැඩි අවධානයක් යොමු කර ආරක්ෂක පියවර ගන්නා ලෙසටත් වැඩබලන පොලිස්පතිවරයා වැඩිදුරටත් උපදෙස්දී ලබාදී තිබේ. මේ සඳහා පොලිස් නිලධාරීන්, පොලිස් විශේෂ කාර්ය බළකාය හා ත්‍රිවිධ හමුදා නිලධාරීන් රාජකාරියේ යෙදවීමට තීරණය කර ඇති බවයි පොලිස් මාධ්‍ය කොට්ඨාසය සඳහන් කළේය.", "source": "https://sinhala.adaderana.lk/"},
{"id": "d7f73125-1c3a-11f0-bdfc-9e2eb13e1f7d", "title": "අදත් බොහෝ ප්‍රදේශවලට මි.මී. 50ට වැඩි තද වැසි", "url": "https://sinhala.adaderana.lk/news.php?nid=208932", "cover_image": "https://s3.amazonaws.com/adaderanasinhala/1744937993-weather-l.jpg", "date_published": "2025-04-18T06:16:00Z", "content": "කාලගුණ විද්‍යා දෙපාර්තමේන්තුව අද (18) උදෑසන 5.30ට නිකුත්කළ කාලගුණ අනාවැකිය අනුව බස්නාහිර, සබරගමුව, මධ්‍යම, දකුණු, නැගෙනහිර, උතුරු-මැද සහ ඌව පළාත්වල සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇති වේ. ඇතැම් ස්ථානවල මි.මී. 50 ට වැඩිතරමක තද වැසි ඇතිවිය හැක. බස්නාහිර පළාතෙත් ගාල්ල, මාතර සහ පුත්තලම දිස්ත්‍රික්කවලත් වෙරළබඩ ප්‍රදේශවල උදෑසන කාලයේදී ද වැසි ස්වල්පයක් ඇති විය හැක. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් කාරුණිකව ඉල්ලා සිටියි. මේ අතර මධ්‍යම, සබරගමුව, සහ ඌව පළාත්වලත් අම්පාර සහ මඩකලපුව දිස්ත්‍රික්කවලත් ඇතැම් ස්ථානවල උදෑසන කාලයේදී මීදුම් සහිත තත්ත්වයක් පැවතිය හැකිය.", "source": "https://sinhala.adaderana.lk/"},
{"id": "ddd10cd7-1c3a-11f0-af19-9e2eb13e1f7d", "title": "LB CIM App Crowned ‘Most Popular Digital Payment Product’ at LankaPay Technnovation Awards 2025", "url": "https://www.hirunews.lk/english/business/403097/lb-cim-app-crowned-most-popular-digital-payment-product-at-lankapay-technnovation-awards-2025", "cover_image": "https://cdn.hirunews.lk/Data/News_Images/202504/1744888529_8477093_hirunews.jpg", "date_published": "2025-04-17T17:24:00Z", "content": "LB CIM (Cash in Mobile) App, Sri Lanka’s first AI-powered digital loan and payments platform, was awarded the prestigious title of “Most Popular Digital Payment Product” at the LankaPay Technnovation Awards 2025. The award was presented at a grand ceremony on 26th March 2025 at the Shangri-La Hotel, Colombo, recognizing the app’s popularity driven by overwhelming customer votes. A Celebration of Local Innovation and Customer Trust The LankaPay Technnovation Awards honors excellence in the financial sector. Developed entirely in-house using local talent, the LB CIM App highlights Sri Lankan expertise in delivering world-class digital solutions. Its popularity reflects the trust of customers who rely on it for seamless digital financial management. Expressing his gratitude, Mr. Niroshan Udage, Deputy Managing Director of LB Finance, stated: “Being recognized as Sri Lanka’s Most Popular Digital Payment Product is a reflection of our customers’ trust and loyalty. This inspires us to continue enhancing digital accessibility for everyone.” LB CIM – So Simple. So Powerful. The revamped LB CIM App has been redesigned as an all-in-one financial lifestyle companion, combining intuitive design with AI-powered features to simplify your financial lifestyle. Key Features Include: • Digital Onboarding: Open and manage accounts without visiting a branch. • Instant Loans & Top-ups: Apply for personal, business, and gold loan top-ups with real-time AI-powered decisions. • Seamless Payments: Pay utility bills, reload mobiles, settle credit cards, and make secure LankaQR payments. • Fund Transfers & Wallet Services: Send and receive funds or top up wallets effortlessly. • Track & Manage Loans: Monitor loans and deposits with ease.   Download and Get Started with LB CIM in 3 Easy Steps: 1. Download the App : Get LB CIM from your preferred app store. Apple App Store: https://apps.apple.com/lk/app/lb-cim/id123456789   Google Play Store: https://play.google.com/store/apps/details?id=com.lbfinance.cim   Huawei AppGallery: https://appgallery.huawei.com/app/C110651871 2. Register and Verify:  Complete the account setup with minimal documentation. 3. Activate Your Account:  Call the LB Finance hotline at 0112 200 500 for a vKYC to activate your account and start using your LB CIM. Driving Digital Innovation and Financial Inclusion LB CIM is transforming Sri Lanka’s digital finance landscape by offering a secure, efficient, and user-friendly platform that aligns with the Sri Lankan government’s vision to promote a cashless economy. Winning the “Most Popular Digital Payment Product” award inspires LB Finance to continue driving digital innovation and delivering financial solutions that empower Sri Lankans. For more information about the LB CIM App and its award-winning services, visit  www.lbcim.com  or explore the wide range of financial services offered by LB Finance at  www.lbfinance.com.  You can also contact our customer service hotline at 0112 200 500.", "source": "https://www.hirunews.lk/"},
{"id": "e233c7ec-1c3a-11f0-859e-9e2eb13e1f7d", "title": "සංචාරක පැමිණීම ලක්ෂ 8 ඉක්මවයි", "url": "https://sinhala.adaderana.lk/news/208924", "cover_image": "https://s3.amazonaws.com/adaderanasinhala/1744894588-sl-tourtisam-l.jpg", "date_published": "2025-04-17T18:18:00Z", "content": "ශ්‍රී ලංකා සංචාරක සංවර්ධන අධිකාරිය සිය නවතම දත්ත වාර්තාවන් නිකුත් කරමින් පෙන්වා දෙන්නේ, 2025 වසරේ මේ දක්වා මෙරටට පැමිණ ඇති සමස්ත සංචාරකයින් සංඛ්‍යාව 816,191ක් බවයි. ඉන් අප්‍රේල් මාසයේ පළමු දින 15 තුළදී සංචාරකයින් 93,915ක පිරිසක් මෙරටට පැමිණ ඇත. අප්‍රේල් මාසයේ පළමු දින 15 තුළ වැඩිම සංචාරකයින් පිරිසක් පැමිණ ඇත්තේ අප්‍රේල් 12වනදා වන අතර, එදින 7,585ක පිරිසක් පැමණ ඇත. එමෙන්ම එම කාලසීමාව තුළ වැඩිම සංචාරකයින් පිරිසක් පැමිණ ඇත්තේ ඉන්දියාවෙන් බව සංචාරක සංවර්ධන අධිකාරිය පවසයි. එම පිරිස 18,220ක් ලෙස සහන්විය. \r\n  \r\nඊට අමතරව එක්සත් රාජධානියෙන් සංචාරකයින් 11,425ක්, රුසියාවෙන් 8,705ක් සහ ජර්මනියෙන් 7,746ක් ලෙස වැඩි වශයෙන් සංචාරකයින් මෙරටට පැමිණ ඇත.", "source": "https://sinhala.adaderana.lk/"},
{"id": "e26ef501-1c3a-11f0-88cb-9e2eb13e1f7d", "title": "පාස්කු උත්සවය වෙනුවෙන් විශේෂ ආරක්ෂාවක්", "url": "https://sinhala.adaderana.lk/news/208925", "cover_image": "https://s3.amazonaws.com/adaderanasinhala/1744897571-pasku-l.jpg", "date_published": "2025-04-17T18:44:00Z", "content": "පාස්කු උත්සවය හේතුවෙන් විශේෂ ආරක්ෂක වැඩපිළිවෙලක් ක්‍රියාත්මක කිරීමට පියවර ගෙන ඇති බව පොලිස් මුලස්ථානය නිවේදනය කරයි. කිතුනු බැතිමතුන්ගේ පාස්කු උත්සවයේ දේව මෙහෙයන් 2025.04.18 හා 2025.04.20 වන දිනයන්හි පැවැත්වෙන බැවින් එම දිනයන්හි බැතිමතුන්ගේ ආරක්ෂාව වෙනුවෙන් මෙලෙස විශේෂ පොලිස් ආරක්ෂාවක් යෙදවීමට නියමිතය. ඒ සම්බන්ධයෙන් වැඩබලන පොලිස්පති නීතිඥ ප්‍රියන්ත වීරසූරිය මහතා විසින් සිලෙුම පළාත් භාර ජ්‍යෙෂ්ඨ නියෝජ්‍ය පොලිස්පතිවරුන්, කොට්ඨාස භාර නිලධාරීන් ඇතුළු සියලුම පොලිස් ස්ථානාධිපතිවරුන් වෙත උපදෙස් ලබාදී ඇත. බැතිමතුන් වැඩි වශයෙන් පැමිණීම සිදුවිය හැකි දේවස්ථාන හඳුනාගෙන එම ස්ථානයන්හි හා ඒ අවට ආරක්ෂාව තහවුරු කිරීමත්, ප්‍රධාන දේවමෙහෙයන් පැවැත්වෙන දේවස්ථාන සඳහා වැඩි අවධානයක් යොමු කර ආරක්ෂක පියවර ගන්නා ලෙසටත් වැඩබලන පොලිස්පතිවරයා වැඩිදුරටත් උපදෙස්දී ලබාදී ඇති අතර මේ සඳහා පොලිස් නිලධාරීන්, විශේෂ කාර්ය බළකාය හා ත්‍රිවිධ හමුදා නිලධාරීන් රාජකාරියේ යෙදවීමට තීරණය කර තිබේ.", "source": "https://sinhala.adaderana.lk/"},
{"id": "e274f54f-1c3a-11f0-a0b6-9e2eb13e1f7d", "title": "බුද්ධි නිලධාරියෙකු ඇතුළු 5ක් අත්අඩංගුවට", "url": "https://sinhala.adaderana.lk/news/208926", "cover_image": "https://s3.amazonaws.com/adaderanasinhala/1744896340-mathara-l.jpg", "date_published": "2025-04-17T18:48:00Z", "content": "දෙවුන්දර - හුම්මාන මාර්ගයේ රාත්‍රී ජංගම මුර සංචාරයේ යෙදී සිටි පොලිස් විශේෂ කාර්ය බළකායේ දෙවුන්දර කදවුරේ නිලධාරින් විසින් මෝටර් රථයක සඟවා තිබූ රුපියල් තුන්කෝටි විසිඅට ලක්ෂ හතළිස් දහසක මුදලක් හා ග්‍රැම් 150ක ප්‍රමාණයෙන් යුත් රන් භාණ්ඩ සොයාගෙන ඇත. මෙම නිලධාරීන් අද (17) අලුයම 4ට පමණ මාර්ගයේ ගමන්කරමින් තිබූ සැකකටයුතු මෝටර් රථයක් නවත්වා පරික්ෂා කර බැලීමේදී මෙම මුදල් හා රන් භාණ්ඩ සොයාගෙන තිබේ. ඒ අනුව මෙම මුදල් හා රන් භාණඩ සමග පුද්ගලයින් 5 දෙනෙකු සැකපිට පොලිස් විශේෂ කාර්ය බලකායේ නිලධාරින්ගේ අත්අඩංගුවට ගෙන ඇත. අත්අඩංගුවට පත් පිරිස අතර බස්නාහිර පළාත් බුද්ධි මූලස්ථානයට අනුයුක්තව සේවය කරමින් සිටි පොලිස් කොස්තාපල්වරයෙකු සිට ඇති අතර, ඔහු මෝටර් රථයේ රියදුරු ලෙස සිට ඇති බව පොලීසිය පවසයි. මෙම පොලිස් නිලධාරියාගේ මහගෙදර පිහිටි මාතර වේරදුව ප්‍රදේශයේ නිවසක මිතුරන් සමග සාදයක් පවත්වා ඇත. එය අවසන් වී දෙවුන්දර ප්‍රදේශයේ පදිංචි මිතුරන් නිවෙස් වෙත ඇරලවිම සඳහා ගමන් කරමින් සිටියදී මෙලෙස අත්අඩංගුවට පත්ව තිබේ. මෙම අවස්ථාවේ සිදුකළ ප්‍රශ්නකිරීම්වලදී අදාළ පොලිස් නිලධාරියා පවසා ඇත්තේ මෙම මුදල් විදේශගතව සිටින සහෝදරියකගෙන් ලැබුණු බවයි. කෙසේ නමුත් සිදුකරන ප්‍රකාශවල පරස්පරතා පවතිනා බව වි⁣ශේෂ කාර්ය බලකායේ නිලධාරින්ට හෙළිවී ඇත. ඒ සිදුකළ පරීක්ෂාකිරීමේ දී අනාවරණය වී ඇත්තේ ඔවුන් ගමන්කරමින් සිටි මෝටර් රථය දෙනිපිටිය ප්‍රදේශයේ කාන්තාවකගේ නමින් ලියාපදිංචි කර ඇති බවයි. එමෙන්ම ඇය මෙම පොලිස් නිලධාරියාගේ ඥාති සහෝදරියක් බවට මූලික පරික්ෂණවලින් අණාවරණය වී ඇත. අත්අඩංගුවට පත් සැකකරුවන් වයස අවුරුදු 45 -50 අතර වයස්වල පසුවන දෙවුන්දර, ⁣මාතර වේරදුව, උඩුපීක්වැල්ල හා කැලණිය යන ප්‍රදේශ වල පදිංචිකරුවන්ය. ඔවුන් අද (17) මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබුණි. මෙම සිදුවීම සම්බන්ධයෙන් වැඩිදුර පරික්ෂණ පොලිස් මත්ද්‍රව්‍ය කාර්යංශයේ මගින් සිදුකරනු ලබයි.", "source": "https://sinhala.adaderana.lk/"},
{"id": "e281c5b3-1c3a-11f0-8a0d-9e2eb13e1f7d", "title": "බංග්ලාදේශ ක්‍රිකට් ආයතනය වටලයි", "url": "https://sinhala.adaderana.lk/news/208927", "cover_image": "https://s3.amazonaws.com/adaderanasinhala/1744898988-bpl-l.jpg", "date_published": "2025-04-17T19:33:00Z", "content": "බංග්ලාදේශ දූෂණ විරෝධී කොමිසම විසින් මිර්පූර්හි පිහිටි බංග්ලාදේශ ක්‍රිකට් ආයතනය හදිසි වැටලීමකට ලක්කර ඇත. බංග්ලාදේශ මාධ්‍ය වාර්තා සඳහන් කර සිටින්නේ, ඉකුත් අඟහරුවාදා (15) දහවල් 12ට පමණ තිදෙනෙකුගෙන් යුත් විශේෂ කණ්ඩායමක් විසින් මෙම වැටලීම සිදුකර ඇති බවයි. කෙසේ නමුත් මෙම වැටලීමට අදාළ තොරතුරු එරට මාධ්‍යය විසින් අනාවරණය කර ඇත්තේ ඊයේ (16) පස්වරුවේදීය. බංග්ලාදේශ ක්‍රිකට් ආයතනය විසින් මෙහෙවන විවිධ ක්‍රිකට් ලීගවල තේරීම් කටයුතුවල සිදුවන අක්‍රමිකතා, BPL ටිකට්පත් අලෙවියේ සිදු වූ අක්‍රමිකතා ඇතුළුව මූල්‍ය ලාභ සහ වෙනත් ආකාරයේ දූෂණ වැනි කරුණු කිහිපයක් පිළිබඳ සොයාබැලීම සඳහා මෙම වැටලීම සිදුකර ඇත.", "source": "https://sinhala.adaderana.lk/"},
{"id": "e2a7268a-1c3a-11f0-8a44-9e2eb13e1f7d", "title": "සිරි දළදා වන්දනාව පිළිබඳ යාවත්කාලීන වෙන තොරතුරු දැනගැනීමට වෙබ් අඩවියක්", "url": "https://sinhala.adaderana.lk/news/208928", "cover_image": "https://s3.amazonaws.com/adaderanasinhala/1744900802-dalada-L.jpg", "date_published": "2025-04-17T20:10:00Z", "content": "මහනුවර සිරි දළදා වන්දනාව වෙනුවෙන් පොලීසිය විසින් රථ වාහන කළමනාකරණය සහ උපදෙස් පද්ධතියක් හඳුන්වාදී තිබේ. හෙට (18) දින සිට ආරම්භ වන “සිරි දළදා වන්දනාව” නිමිත්තෙන් බැතිමතුන්ගේ ආරක්ෂාව හා රථවාහන හැසිරවීම සඳහා පොලිස් නිලධාරීන් 10,000 කට අධික පිරිසක් රාජකාරියේ යොදවා සිටී. ඒ අනුව “සිරි දළදා වන්දනාව” සඳහා පැමිණෙන බැතිමතුන්ගේ පහසුව සඳහා අවශ්‍ය සේවාවන් සපයා ගැනීම මෙන්ම පොලීසිය සහ සහයෝගයෙන් කටයුතු කිරීම සඳහා ශ්‍රී ලංකා පොලීසියේ තොරතුරු තාක්ෂණ කොට්ඨාසයේ නිලධාරීන් විසින් නව පද්ධතියක් හඳුන්වාදී තිබේ. මෙම පද්ධතිය සඳහා ශ්‍රී ලංකා පොලීසියේ නිල වෙඩි අඩවිය හරහා “සිරි දළඳා වන්දනාව \" නමින් සඳහන් වන   වෙත පිවිසීමෙන් පසු දළදා වන්දනාව සම්බන්ධයෙන් තොරතුරු හා උපදෙස් බැතිමතුන් වෙත ලබා ගැනීමට හැකියාව ඇත. වැඩි විස්තර පහතින්,", "source": "https://sinhala.adaderana.lk/"},
{"id": "e5557dde-1c3a-11f0-be78-9e2eb13e1f7d", "title": "අර්ථසාධක අරමුදලේ වටිනාකම රුපියල් ට්‍රිලියන 4.3 පනී", "url": "https://sinhala.adaderana.lk/news/208886", "cover_image": "https://s3.amazonaws.com/adaderanasinhala/1744795060-EPF_L.jpg", "date_published": "2025-04-16T14:43:00Z", "content": "සේවක අර්ථසාධක අරමුදල 2024 වසර අවසානයේ දී විශ්‍රාම අරමුදල් අංශයේ සමස්ත වත්කම්වලින් 81.0%කට හිමිකම් කියමින් සේවක අර්ථසාධක අරමුදල තවදුරටත් එම අංශයෙහි ප්‍රධානත්වය දැරුවේය.  සේවක අර්ථසාධක අරමුදලෙහි ශුද්ධ වටිනාකම 2023 වසර අවසානයේ දී වාර්තා කළ රුපියල් බිලියන 3,886.7ට සාපේක්ෂව 2024 වසර අවසානය වන විට රුපියල් බිලියන 4,375.7 දක්වා වාර්ෂික ලක්ෂ්‍යමය පදනම මත 12.6%කින් සැලකිය යුතු ලෙස වැඩි විය.  2024 වසර තුළ දී, අරමුදල ආයෝජන කිරීම තුළින් උපයන ලද ආදායම සහ ශුද්ධ දායක මුදල් ලැබීම් මෙම වර්ධනය සඳහා හේතු විය. ඊට සමගාමීව, මෙම කාලය තුළ සාමාජිකයන් වෙත වූ මුළු වගකීම ද 12.4%කින් වැඩි විය.  මේ අතර, 2024 වසර සඳහා මුළු දායක මුදල් ලැබීම් රුපියල් බිලියන 234.4ක් දක්වා 11.3%කින් ඉහළ ගිය අතර, සාමාජිකයින්ට සහ ඔවුන්ගේ නෛතික උරුමක්කරුවන් හට ගෙවන ලද සමස්ත ප්‍රතිලාභ ප්‍රමාණය රුපියල් බිලියන 188.1 දක්වා 12.9% කින් අඩු විය. 2023 වසරේ දී රුපියල් බිලියන 5.3ක සෘණ අගයක් ලෙස වාර්තා වූ අරමුදලෙහි ශුද්ධ දායක මුදල් ලැබීමට සාපේක්ෂව එම අගය 2024 වසරේ දී රුපියල් බිලියන 46.3ක ධන අගයක් ලෙස වාර්තා විය. 2024 වසර තුළ අරමුදලේ සමස්ත ආයෝජන ආදායම රුපියල් බිලියන 513.8ක් ලෙස වාර්තා වූ අතර, එය පෙර වසරේ වාර්තා කළ රුපියල් බිලියන 481.1 හා සැසඳීමේ දී 6.8%ක කැපී පෙනෙන වර්ධනයකි.  පොලී ආදායම, අරමුදලෙහි ප්‍රධාන ආදායම් ප්‍රභවය ලෙස අඛණ්ඩව පැවති අතර, එය 2023 වසරේ දී උපයන ලද රුපියල් බිලියන 442.4ට සාපේක්ෂව 2024 වසරේ දී රුපියල් බිලියන 455.1 දක්වා 2.9%කින් වර්ධනය විය.  2023 වසරේ දී රුපියල් බිලියන 3.0ක් වූ ලාභාංශ ආදායම 2024 වසරේ දී රුපියල් බිලියන 5.5ක් දක්වා 82.9%කින් ඉහළ ගියේය.  2023 වසරේ දී රුපියල් බිලියන 23.8ක් ලෙස වාර්තා වූ සාධාරණ අගයට (fair value) ඇති ලැයිස්තුගත කොටස් ආයෝජනවල ශුද්ධ ලාභයට සාපේක්ෂව, 2024 වසර සඳහා එම ලාභය රුපියල් බිලියන 49.2ක් ලෙස වාර්තා විය.  2024 වසර තුළ දී අරමුදලෙහි දළ ආදායමට සාපේක්ෂව මෙහෙයුම් වියදම් අනුපාතය 0.6%ක මට්ටමක පවත්වා ගෙන යන ලදී.  එසේ වුව ද, ආයෝජන ආදායම වැඩි වීම හේතුවෙන් 2024 වසරේ දී අරමුදලේ බදු වියදම ද රුපියල් බිලියන 64.1ක් දක්වා ඉහළ ගියේය.  මුදල් හා කම්කරු විෂයන් භාර අමාත්‍යවරුන්ගේ එකඟත්වය ලැබීමට යටත්ව, 2024 වසර සඳහා සාමාජික ශේෂයන් මත 11.00%ක පොලී අනුපාතයක් මහ බැංකුවේ පාලක මණ්ඩලය විසින් අනුමත කර ඇත. ශ්‍රී ලංකා මහ බැංකුව විසින් නිකුත් කරන ලද 2024 වාර්ෂික ආර්ථික විවරණයෙහි මේ බව සඳහන් වේ.", "source": "https://sinhala.adaderana.lk/"}
]