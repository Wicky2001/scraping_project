[
    {
        "group_id": "group_1",
        "representative_title": "උස්වැටකෙයියාවේ ඉන්ස්ටග්රෑම් සාදයක් වටලයි දෙනෙකු අත්අඩංගුවට",
        "articles": [
            {
                "id": "4a39589a-08d1-11f0-92ec-bf406b613a93",
                "title": "උස්වැටකෙයියාවේ ඉන්ස්ටග්‍රෑම් සාදයක් වටලයි – 57 දෙනෙකු අත්අඩංගුවට",
                "url": "https://www.itnnews.lk/2025/03/24/674387/",
                "cover_image": "https://www.itnnews.lk/wp-content/uploads/2025/03/sadayak-860x615.jpg",
                "date_published": "2025-03-24T05:03:19Z",
                "content": "පමුණුගම පොලිස් වසමේ උස්වැටකෙයියාව ප්‍රදේශයේ නීති විරෝධි මත්ද්‍රව්‍ය භාවිත කරමින් ඉන්ස්ටර්ග්‍රෑම් සාදයක් පැවැත්වූ පුද්ගලයින් 57 දෙනෙකු අත්අඩංගුවට ගෙන තිබෙනවා. උස්වැටකෙයියාව ප්‍රදේශයේ හෝටලයක පැවැත්වූ ඉන්ස්ටර්ග්‍රෑම් සාදයකට සහභාගිවී සිටි මෙම තරුණ තරුණියන් පිරිස අයිස් මත්ද්‍රව්‍ය හා ගංජා භාවිත කර ඇති බවයි පොලීසිය සඳහන් කරන්නේ. අත්අඩංගුවට ගත් සැකකරුවන් 16 දෙනෙකු සන්තකයේ අයිස් මත්ද්‍රව්‍ය හා කේරළ ගංජා තිබූ බවයි පමුණුගම පොලීසිය සඳහන් කරන්නේ. එමෙන්ම සාදයට සහභාගි වූ තරුණියන් 7 දෙනෙකු හා තරුණයින් 34 දෙනෙකු සැකපිට අත්අඩංගුවට ගෙන තිබෙනවා. එමෙන්ම සාදය පැවැත්වූ හෝටලයේ හිමිකරු අයිස් මත්ද්‍රව්‍ය ග්‍රෑම් 3යි මිලිග්‍රෑම් 20ක් සමග අත්අඩංගුවට ගත් බවයි පොලීසිය සඳහන් කරන්නේ. අත්අඩංගුවට පත්වූ තරුණ තරුණියන් අවුරුදු 18ත් 35ත් අතර වයස්වල පසුවන කොළඹට තදාසන්න ප්‍රදේශවල පදිංචිකරුවන් වනවා.",
                "source": "https://www.itnnews.lk/",
                "category": "Politics"
            },
            {
                "id": "4a7d2cc6-08d1-11f0-a4be-bf406b613a93",
                "title": "තක්කාලි මුවාවෙන් ගංජා වැවූ පුද්ගලයෙකු අත්අඩංගුවට",
                "url": "https://www.itnnews.lk/2025/03/24/674407/",
                "cover_image": "https://www.itnnews.lk/wp-content/uploads/2025/03/thakk-860x615.jpg",
                "date_published": "2025-03-24T03:44:46Z",
                "content": "වැල්ලවාය පොලිස් ස්ථානයේ නිලධාරීන් පිරිසක් විසින් වැල්ලවාය කැහැලිය ප්‍රදේශයේ සිදු කළ වැටලීමකදී ගංජා හේනක් වටලා පුද්ගලයෙකු අත්අඩංගුවට ගෙන තිබෙනවා. මෙලෙස අත්අඩංගුවට ගෙන ඇත්තේ 55 හැවිරිදි පුද්ගලයෙක්. තක්කාලි වගාවක් මුවාවෙන් මෙම ගංජා හේන පවත්වාගෙන ගොස් ඇති අතර එම ගංජා වගාව තුළ තිබී විවිධ උස ප්‍රමාණයන් වලින් සරුවට වගා කර තිබූ \nගංජා ගස් 93ක් පමණ සිය භාරයට ගත් බවයි පොලිසිය සඳහන් කළේ. සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් වැල්ලවාය පොලිස් ස්ථානයේ නිලධාරීන් විසින් ඉදිරි විමර්ශන සිදු කරනු ලබනවා.",
                "source": "https://www.itnnews.lk/",
                "category": "Politics"
            },
            {
                "id": "53ce0f50-08d1-11f0-957a-bf406b613a93",
                "title": "ග්‍රෑන්ඩ්පාස් වෙඩි තැබීමේ සිද්ධියට තවත් සැකකරුවෙකු අත්අඩංගුවට",
                "url": "https://www.itnnews.lk/2025/03/24/674402/",
                "cover_image": "https://www.itnnews.lk/wp-content/uploads/2025/03/nagalanweediya-860x615.jpg",
                "date_published": "2025-03-24T04:13:05Z",
                "content": "ග්‍රෑන්ඩ්පාස් නාගලගන්වීදිය ප්‍රදේශයේ දී පුද්ගලයින් දෙදෙනෙකුට වෙඩි තැබීමේ සිද්ධියක් සම්බන්ධයෙන් අවශ්‍යව සිටි සැකකරුවෙකු අත්අඩංගුවට ගෙන තිබෙනවා. නාගලගන්වීදිය ප්‍රදේශයේ දී යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර තිබුණේ පසුගිය 17 වනදායි. තුවාලකරුවන් දුරකතන ඔස්සේ සම්බන්ධකර ගනිමින් වෙඩි තැබීම සිදුවූ ස්ථානයට කැඳවාගෙන ඇති බවටයි මූලික පරීක්ෂණවලින් හෙළිව තිබෙන්නේ. එලෙස එම පුද්ගලයින් කැඳවාගත් සැකකරු ජංගම දුරකතන දෙකක්ද සමග ග්‍රෑන්ඩ්පාස් පොලීසිය විසින් අත්අඩංගුනවට ගෙන තිබෙනවා. ඔහු වයස අවුරුදු 31වන ග්‍රෑන්ඩ්පාස් ප්‍රදේශයේ පදිංචිකරුවෙක් . මෙම අපරාධයට ආධාර අනුබල දීම සම්බන්ධයෙන් මේ වනවිට සැකකරුවන් තුන් දෙනෙකු සහ සැකකාරියක අත්අඩංගුවට ගෙන තිබෙනවා.",
                "source": "https://www.itnnews.lk/",
                "category": "Politics"
            }
        ],
        "id": "4a39589a-08d1-11f0-92ec-bf406b613a93",
        "category": "Politics"
    },
    {
        "group_id": "group_2",
        "representative_title": "බදු නොගෙවා නීති විරෝධීව මෙරටට ආනයනය කළ බඩු තොගයක් පරීක්ෂාවට",
        "articles": [
            {
                "id": "52b45486-08d1-11f0-9332-bf406b613a93",
                "title": "බදු නොගෙවා නීති විරෝධීව මෙරටට ආනයනය කළ බඩු තොගයක් පරීක්ෂාවට",
                "url": "https://www.itnnews.lk/2025/03/24/674547/",
                "cover_image": "https://www.itnnews.lk/wp-content/uploads/2025/03/4-24-860x615.jpg",
                "date_published": "2025-03-24T10:05:19Z",
                "content": "රේගු බදු නොගෙවා නීති විරෝධීව මෙරටට ආනයනය කිරීමේදි රේගු භාරයට ගත් විවිධ වර්ගයේ භාණ්ඩ කන්ටේනර් කිහිපයක් පරීක්ෂා කිරීම කොළඹ සිලෝන් ශිපිං ලයින්ස් ගමන් බඩු නිශ්කාශන ආයතනයේදී අද (24) සිදු කර තිබෙනවා . ඩුබායි රටවල සේවය කළ පුද්ගලයින්ගේ භාණ්ඩ ලෙස මෙම බඩු තොගය මෙරටට ගෙන්වා ඇති අතර එහි ඉඟුරු, රූපලාවන්‍ය ද්‍රව්‍ය, සපත්තු, කජු, සුවඳ විලවුන්, රෙදිපිළි, සබන්, ඇතුළු භාණ්ඩ තොගයක් අයත් වන බවයි සඳහන් වන්නේ . අතිරේක අධ්‍යක්ෂ ජනරාල් සීවලී අරුක්ගොඩ මහතා පැවසුවේ ආනයනය කර ඇති මෙම භාණ්ඩ තොගයේ වටිනාකම ලෙස රුපියල් මිලියන 120ක් බවට මේ වන විට තක්සේරු කර ඇති අතර යම් හෙයකින් මෙම භාණ්ඩ නිදහස් වූවා නම් රජයට රුපියල් මිලියන 120කට ආසන්න අලාභයක් සිදුවීමට නියමිතව තිබූ බවයි . එමෙන්ම මෙම භාණ්ඩ සම්බන්ධව අයිතිකරුවන්ගේ ලිපිනයන් වෙත ලියුම් යොමු කර තිබුණද එම ලියුම් හරවා එවා තිබූ බවත් එම ලිපිනයන් ව්‍යාජ ලිපිනයන් බවට අනාවරණය වූ බව අතිරේක රේගු අධ්‍යක්ෂවරයා මෙහිදී ප්‍රකාශ කර තිබෙනවා . සංවිධානාත්මක අපරාධ කල්ලියක් මෙම ජාවාරමේ මෙහෙයවනු ලබන බවට සැක පළ කරන අතර ඔවුන් අත්අඩංගුවට ගැනීම සඳහා ශ්‍රී ලංකා රේගුව කටයුතු කරමින් සිටින බවයි ඔහු වැඩිදුරටත් අදහස් දක්වමින් මෙහිදී ප්‍රකාශ කර ඇත්තේ .",
                "source": "https://www.itnnews.lk/",
                "category": "Politics"
            }
        ],
        "id": "52b45486-08d1-11f0-9332-bf406b613a93",
        "category": "Politics"
    },
    {
        "id": "4a7e3ea0-08d1-11f0-a4cc-bf406b613a93",
        "title": "පොල් වගාකරුවන්ට ලැබෙන්න යන දේ",
        "url": "https://www.itnnews.lk/2025/03/24/674389/",
        "cover_image": "https://www.itnnews.lk/wp-content/uploads/2025/03/1-25-860x615.jpg",
        "date_published": "2025-03-24T03:40:56Z",
        "content": "පොල් වතුහිමියන්ට පොහොර සහනාධාරය මේ මස අවසානයේ සිට ලබා දීමට කටයුතු කරන බව වැවිලි හා ප්‍රජා යටිතල පහසුකම් අමාත්‍ය සමන්ත විද්‍යාරත්න මහතා පවසනවා. රුපියල් මිලියන 5,600ක් ඒ සඳහා යොදවා ඇති අතර අක්කර පහට අඩු පොල් ගොවීන්ට එම පොහොර සහනාධාරය ලබාදීමට සැලසුම් කර ඇති බව සඳහන් කළා. පොහොර සහනාධාරය ලබාදීම සඳහා පොහොර මෙට්‍රික් ටොන් 56,700ක් රජය සතුව පවතින බවයි අමාත්‍යවරයා සඳහන් කළේ.",
        "source": "https://www.itnnews.lk/",
        "category": "Business"
    },
    {
        "id": "4b133fb4-08d1-11f0-873e-bf406b613a93",
        "title": "මහපොළ දීමනාව ප්‍රමාදයකින් තොරව සිසුන් අතට පත් කිරීමට පියවර",
        "url": "https://www.itnnews.lk/2025/03/24/674589/",
        "cover_image": "https://www.itnnews.lk/wp-content/uploads/2025/03/13-5-860x615.jpg",
        "date_published": "2025-03-24T12:50:59Z",
        "content": "මහපොළ ශිෂ්‍යාධාරලාභීන් වෙත එම දීමනාව ප්‍රමාදයකින් තොරව ලබා දීමට ගත හැකි ඉදිරි පියවර සම්බන්ධයෙන් සාකච්ඡාවක් අධ්‍යාපන සහ උසස් අධ්‍යාපන නියෝජ්‍ය අමාත්‍ය වෛද්‍ය මධුර සෙනෙවිරත්න මහතාගේ ප්‍රධානත්වයෙන් අද (24) ඉසුරුපාය අධ්‍යාපන අමාත්‍යාංශ පරිශ්‍රයේ දී පවත්වා තිබෙනවා . මෙහිදී 2025 වසර සඳහා, පළමු වසර විද්‍යාර්ථීන්ට සිදු වී ඇති මහපොළ දීමනාව ලැබීමේ ප්‍රමාදය අවම කර ගැනීමට ගත හැකි කෙටිකාලින පියවර සහ අනෙකුත් වසරවල විද්‍යාර්ථීන්ට මහපොළ දීමනාව ප්‍රමාදයකින් තොරව ලබා දීමට ගත හැකි පියවර කෙරෙහි අවධානය යොමු වුණ බවයි සඳහන් වන්නේ . එමෙන් ම දිගු කාලින වැඩපිළිවෙළක් ලෙස මහපොළ ශිෂ්‍යධාරලාභීන් වෙනුවෙන් ඇති පරිගණකගත දත්ත පද්ධතිය නවීකරණය කිරීම සම්බන්ධයෙන් ද නියෝජ්‍ය අමාත්‍යවරයාගේ විශේෂ අවධානය යොමු වී තිබෙනවා . මෙම සාකච්ඡාව සඳහා විශ්ව විද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය කපිල සෙනෙවිරත්න ඇතුළු විශ්ව විද්‍යාල ප්‍රතිපාදන කොමිෂන් සභාවේ නිලධාරීන් සහ මහපොළ භාරකාරත්ව අරමුදලේ නිලධාරීන් ඇතුළු පිරිසක් සහභාගි වී තිබෙන බවයි සඳහන් වන්නේ .",
        "source": "https://www.itnnews.lk/",
        "category": "Politics"
    },
    {
        "id": "4b4b0ab3-08d1-11f0-a8e8-bf406b613a93",
        "title": "“ සිරි දළදා වන්දනාව “ නිල ලාංඡනය නිකුත් වෙයි",
        "url": "https://www.itnnews.lk/2025/03/24/674464/",
        "cover_image": "https://www.itnnews.lk/wp-content/uploads/2025/03/siri-dalada-860x615.jpg",
        "date_published": "2025-03-24T06:18:09Z",
        "content": "අප්‍රේල් මාසයේ 18 සිට 27 දක්වා මහනුවර ශ්‍රී දළදා මාලිගාවේ දී පැවැත්වෙන විශේෂ දළදා ප්‍රදර්ශනය පිළිබඳ දළදා මාළිගාව විසින් නිවේදනයක් නිකුත් කර තිබෙනවා. මෙම නිවේදනයට අනුව“ සිරි දළදා වන්දනාව “ යන නමින් මෙම විශේෂ දළදා ප්‍රදර්ශනය නම් කර ඇති අතර ඊට අදාළ නිල ලාංජනය ද මාධ්‍ය හමුවේ නිකුත් කර තිබෙනවා. “ සිරි දළදා වන්දනාව “ අප්‍රේල් මස 18 වනදා සිට 27 වනදා දක්වා මහනුවර ශ්‍රී දළදා මාලිගයේදී පැවැත්වීමටයි කටයුතු යොදා තිබෙන්නේ.",
        "source": "https://www.itnnews.lk/",
        "category": "General"
    },
    {
        "id": "4b4f8412-08d1-11f0-bd08-bf406b613a93",
        "title": "කොළඹ ”චිකුන්ගුන්යා” ව්‍යාප්තිය ඉහළට",
        "url": "https://www.itnnews.lk/2025/03/24/674441/",
        "cover_image": "https://www.itnnews.lk/wp-content/uploads/2025/03/chi-1-860x615.jpg",
        "date_published": "2025-03-24T05:30:17Z",
        "content": "කොළඹ සහ කෝට්ටේ ප්‍රදේශවල ”චිකුන්ගුන්යා” රෝගය ව්‍යාප්තිය වැඩි වශයෙන් වාර්තා වෙමින් පවතින බව රිජ්වේ ආර්යා ළමා රෝහලේ විශේෂඥ වෛද්‍ය දීපාල් පෙරේරා මහතා පවසනවා. ‘චිකුන්ගුන්යා’ වෛරසය ආසාදිත මදුරුවකු දෂ්ට කිරීමෙන් මෙම රෝගය මිනිසුන් වෙත සම්ප්‍රේෂණය වන බවත් ඩෙංගු රෝගය ව්‍යාප්ත කරන මදුරුවා මෙම රෝගයේද වාහකයා ලෙස කටයුතු කරන බවත් වෛද්‍යවරයා සඳහන් කළා. එබැවින් මදුරුවන් බෝවන ස්ථාන හැකි පමණින් විනාශ කිරීම මගින් පමණක් ‘චිකුන්ගුන්යා’ රෝග ව්‍යාප්තිය පාලනය කරගත හැකි බවයි ඔහු සඳහන් කරන්නේ.",
        "source": "https://www.itnnews.lk/",
        "category": "Health"
    },
    {
        "id": "4eecb7eb-08d1-11f0-a417-bf406b613a93",
        "title": "මන්ත්‍රීවරුන්ගේ මේස පන්දු තරගයෙන් ශූරතාවය ලැබූ කොට්ටහච්චි",
        "url": "https://www.itnnews.lk/2025/03/24/674513/",
        "cover_image": "https://www.itnnews.lk/wp-content/uploads/2025/03/kottahachchi-860x615.jpg",
        "date_published": "2025-03-24T07:45:15Z",
        "content": "පාර්ලිමේන්තුවේ මන්ත්‍රීවරුන් සඳහා පැවැති වාර්ෂික ක්‍රීඩා උත්සවයේ මේස පන්දු තරගයට තමන් සහභාගීව එහි ශූරතාවය ලබාගත් බව ජාතික ජනබලවේගය පක්ෂයේ පක්ෂයේ පාර්ලිමේන්තු මන්ත්‍රීනි නිලන්ති කොට්ටහච්චි මහත්මිය පවසනවා. ඇය මේ බව සඳහන් කරමින් සිය ෆේස්බුක් ගිණුමේ සටහනක් තබා තිබෙනවා. සමගි ජන බලවේගයේ පාර්ලිමේන්තු මන්ත්‍රිනී චමින්ද්‍රාණී කිරිඇල්ලට අනුශූරතාවය හිමිව තිබෙනවා. එසේම යුගල තරගය සඳහා ද තමන් චතුරංග අබේසිංහ මන්ත‍්‍රීවරයා සමඟ සහභාගීව ශූරතාව ලැබූ බවත් ඇය සඳහන් කර තිබෙනවා. ත්‍යාග, කුසලාන සහ සහතිකපත් ප්‍රදානය අග්‍රාමාත්‍ය හරිනි අමරසූරිය, පාර්ලිමේන්තුවේ සභානායක බිමල් රත්නායක, ක්‍රීඩා කටයුතු නියෝජ්‍ය අමාත්‍ය සුගත් තිලකරත්න, ක්‍රීඩා උත්සවය සංවිධායක පාර්ලිමේන්තු මන්ත්‍රී නලීන් බණ්ඩාර, පාර්ලිමේන්තු කටයුතු පිළිබඳ මහ ලේකම් කුෂානි රෝහණධීර යන මහත්ම මහත්මීන්ගේ ප්‍රදානත්වයෙන් පැවැත්වු බවද එහි සඳහන්. පාර්ලිමේන්තු මන්ත්‍රීනි නිලන්ති කොට්ටහච්චි මහත්මියගේ ෆේස්බුක් සටහන පහතින්,",
        "source": "https://www.itnnews.lk/",
        "category": "Sports"
    },
    {
        "id": "4f04d71a-08d1-11f0-b382-bf406b613a93",
        "title": "ටවර් හෝල් රඟහල පදනම භාරකාර මණ්ඩලයේ සාමාජිකයින් පත් කෙරේ",
        "url": "https://www.itnnews.lk/2025/03/24/674412/",
        "cover_image": "https://www.itnnews.lk/wp-content/uploads/2025/03/1-26-860x615.jpg",
        "date_published": "2025-03-24T06:53:13Z",
        "content": "අග්‍රාමාත්‍යවරිය විසින් පත්කළ ටවර් හෝල් රඟහල පදනම භාරකාර මණ්ඩලයේ සාමාජිකයින් වෙත පත්වීම් ලිපි ප්‍රදානය කිරීම බුද්ධශාසන, ආගමික හා සංස්කෘතික කටයුතු අමාත්‍ය ආචාර්ය හිනිදුම සුනිල් සෙනෙවි මහතා අතින් අද (24) පෙරවරුවේ අමාත්‍යාංශයේ දී සිදු කර තිබෙනවා. පත්වීම් ලිපි ලද ටවර් හෝල් රඟහල පදනම භාරකාර මණ්ඩලයේ සාමාජිකයින් පහත පරිදි වනවා. 01.එස්.ඩබ්ලිව් කුමාර පෙරේරා \n02.ඒ.කේ කෝසල ලක්ෂිත \n03.එස්.ඒ අනුසුයා සුබසිංහ \n04.එස්.පී.ඩී ලියනගේ \n05. කදිරේසු රතීදරන්",
        "source": "https://www.itnnews.lk/",
        "category": "Politics"
    },
    {
        "id": "4f6604c6-08d1-11f0-8b0d-bf406b613a93",
        "title": "නව විදේශ තානාපතිවරු තිදෙනෙක් අක්තපත්‍ර භාර දෙයි",
        "url": "https://www.itnnews.lk/2025/03/24/674534/",
        "cover_image": "https://www.itnnews.lk/wp-content/uploads/2025/03/wwww-860x615.jpg",
        "date_published": "2025-03-24T09:42:52Z",
        "content": "ශ්‍රී ලංකාවට අලුතින් පත්ව පැමිණි විදේශ තානාපතිවරු තිදෙනෙක් අද (24) ජනාධිපති කාර්යාලයේදි ජනාධිපති අනුර කුමාර දිසානායක මහතාවෙත සිය අක්තපත්‍ර භාර දී තිබෙනවා. ප්‍රංශය, පලස්තීනය හා නේපාලය යන රටවල් වෙනුවෙන් මෙලෙස නව තානාපතිවරු පත් කරයි. ඒ අනුව, \nප්‍රංශ තානාපතිවරයා ලෙස රෙමි ලැම්බර්ට් මහතා (Mr. Remi Lambert) පලස්තීන තානාපතිවරයා ලෙස ඉහාබ් අයි.එම්.කලීල් මහතා (Mr.Ihab I.M. Khalil) නේපාල තානාපතිවරයා ලෙස ආචාර්ය පූර්ණ බහදූර් නේපාලි මහතා (Dr. Purna Bahadur Nepali) පත්ව තිබෙනවා. විදේශ කටයුතු, විදේශ රැකියා සහ සංචාරක අමාත්‍ය විජිත හේරත් , ජනාධිපති ලේකම් ආචාර්ය නන්දික සනත් කුමානායක යන මහත්වරුද මෙම අවස්ථාවට එක්ව සිටියා.",
        "source": "https://www.itnnews.lk/",
        "category": "Politics"
    },
    {
        "id": "500ead24-08d1-11f0-b443-bf406b613a93",
        "title": "පොතුහැර – රඹුක්කන අධිවේගී මාර්ගය කඩිනමින් අවසන් කිරීමට පියවර",
        "url": "https://www.itnnews.lk/2025/03/24/674361/",
        "cover_image": "https://www.itnnews.lk/wp-content/uploads/2025/03/bimal-860x615.jpg",
        "date_published": "2025-03-24T02:19:51Z",
        "content": "පොතුහැර – රඹුක්කන අධිවේගී මාර්ගයේ පොතුහැර රඹුක්කන කොටස 2026 වසර අවසානයේ නිම කිරීමට බලාපොරොත්තු වන බව වාහන, මහාමාර්ග, වරාය සහ සිවිල් ගුවන්සේවා අමාත්‍ය බිමල් රත්නායක මහතා පවසනවා. ඊයේ  (23) පස්වරුවේ එම මාර්ගේ නිරීක්ෂණ චාරිකාවකය එකවෙමින් ඔහු මේ බව කියා සිටියා. එමෙන්ම මෙම සංවර්ධන ව්‍යාපෘතිය මගින් ප්‍රදේශවාසි ජනතාවට සිදුවන අපහසුතා අවම කිරීමට කටයුතු කරන ලෙස ඉදිකිරීම් සමාගම්වලට සහ මාර්ග සංවරධන අධිකාරියට (RDA )ට උපදෙස් දී තිබෙනවා. එමෙන්ම ඉදිකිරීම් සමාගම්වල සේවකයින්ගේ සුභසාධනයට කටයුතු කරන ලෙස ද උපදෙස් දුන් අතර මංගල අයවැය සම්මත විමත් සමඟ සියලුම සංවර්ධන කටයුතු කඩිනම් කෙරෙමින් යන බවයි අමාත්‍යවරයා පැවසුවේ.",
        "source": "https://www.itnnews.lk/",
        "category": "Politics"
    },
    {
        "id": "536dc5b1-08d1-11f0-89ee-bf406b613a93",
        "title": "කළු ගං කළපුවෙන් පුද්ගල මළ සිරුරක් හමුවෙයි",
        "url": "https://www.itnnews.lk/2025/03/24/674557/",
        "cover_image": "https://www.itnnews.lk/wp-content/uploads/2025/03/6-22-860x615.jpg",
        "date_published": "2025-03-24T10:21:54Z",
        "content": "කළු ගං කලපුවේ වෙට්ටුමකඩ ප්‍රදේශයේදී පාවෙමින් තිබූ පුද්ගල මළ සිරුරක් සොයා ගෙන තිබෙනවා . ඒ අද (24) උදේ 10.00 ට පමණ බවයි දකුණු කළුතර පොලිසිය පවසන්නේ . මොහු කළුතර දකුණ ෂෙයික් නූර්දීන් පාරේ පදිංචිකරුවකුවූ මොහොමඩ් උසයිර් මොහමඩ් ඉන්ෆාස් නම්වූ 33 හැවිරිදි අයෙකු බවට හඳුනාගෙන තිබෙනවා . මොහු රාත්‍රී කාලයේ කළු ගං කලපුවේ මසුන් ඇල්ලීමේ නිරතව සිටි අයෙක් බවයි අණාවරනය වී ඇත්තේ . කළුතර දකුණු පොලිසිය මේ පිළිබඳව වැඩිදුර පරීක්ෂණ පවත්වනු ලබනවා .",
        "source": "https://www.itnnews.lk/",
        "category": "General"
    },
    {
        "id": "53944882-08d1-11f0-acdd-bf406b613a93",
        "title": "උත්සව සමයයේදී පාරිභෝගික අධිකාරියෙන් විශේෂ වැටලීම්",
        "url": "https://www.itnnews.lk/2025/03/24/674584/",
        "cover_image": "https://www.itnnews.lk/wp-content/uploads/2025/03/8-17-860x615.jpg",
        "date_published": "2025-03-24T12:10:46Z",
        "content": "එළැඹෙන උත්සව සමය වෙනුවෙන් විශේෂ වැටලීම් සහ විමර්ශන වැඩසටහන් රැසක් මේ වන විට ක්‍රියාත්මක කර ඇති බව පාරිභෝගික කටයුතු පිළිබඳ අධිකාරිය පවසනවා . එම අධිකාරිය පැවසුවේ අදාළ වැටලීම් අප්‍රේල් මස 25 වැනි දින දක්වා ක්‍රියාත්මක කිරීමට නියමිත බවයි . එහිදී හෙට (25) දිනයේ සිට ප්‍රධාන තොග අළෙවිසැල් සහ ගබඩා පරීක්ෂා කරමින් කල් ඉකුත් වූ ආහාර හා තොරතුරු වෙනස් කරන ලද භාණ්ඩ වෙළෙඳපොළට පැමිණීම වැළැක්වීමටත් උත්සව සමයේදී වෙළෙඳපොළ තුළ පාරිභෝගිකයින්ට සිදුවිය හැකි අසාධාරණයන් හා ගැටලු මගහැරවීම සඳහාත් කටයුතු කරන ලෙස අදාළ නිලධාරීන්ට උපදෙස් ලබා දී තිබෙනවා . එමෙන්ම අදාල කාලසීමාව තුළදී සුපිරි වෙ‍ෙළඳසැල්ද ඇතුළුව සිල්ලර වෙ‍ෙළඳසැල්, සේල් හා ජංගම ව්‍යාපාරික කටයුතු සම්බන්ධයෙන් ද වැඩි අවධානයක් යොමුකිරීමට නියමිතයි අත්‍යාවශ්‍ය භාණ්ඩ වලට අමතරව ඇඳුම් පැළඳුම්, කල් පවතින භාණ්ඩ සහ විදුලි උපකරණ මෙම කාලසීමාව තුළදී වැඩි ඉල්ලුමක් සහිතව අලෙවි වන බැවින් එවැනි වෙ‍ෙළඳසැල් සම්බන්ධව ද වැඩි අවධානයන් යොමු කරන ලෙස නිලධාරින් වෙත උපදෙස් ලබාදී දී තිබෙන බවයි සඳහන් වන්නේ . අත්‍යාවශ්‍ය භාණ්ඩ සම්බන්ධව සිදුකරනු ලබන වැටලීම්වලදී කීරි සම්බා සහ සම්බා සහල් වැඩි මිලට අලෙවි කිරීම හා සඟවා තබා ගැනීම සම්බන්ධව වැඩි අවධානයක් යොමු කරන ලෙස ද නිලධාරීන්ට උපදෙස් ලබාදී තිබෙනවා . එමෙන්ම මෙම කාලසීමාව තුළදී අන්තර්ජාලය හරහා සිදුකරන මිලදී ගැනීම්වලදී වඩාත් සැලකිලිමත් වන ලෙස පාරිභෝගිකයන් දැනුම්වත් කිරීමට නියමිතයි තවද මෙම කාලසීමාව තුළ වෙළෙඳසැල් වැටලීම් සහ විමර්ශන සඳහා විශේෂ කණ්ඩායම් යෙදවීමට ද කටයුතු කරනු ලබන අතර වැරදි සිදු කරනු ලබන වෙළෙදුන්ට එරෙහිව නීතිය තදින්ම ක්‍රියාත්මක කිරීමට ද නිලධාරීන්ට උපදෙස් ලබාදී තිබෙන බව සඳහන් . පාරිභෝගික අධිකාරිය පැවසුවේ උත්සව සමය තුළදී පාරිභෝගිකයින්ට ඇතිවන ගැටලු කාර්යාල වේලාව තුළදී 1977 කෙටි දුරකථන අංකය ඔස්සේ එම අධිකාරිය වෙත පැමිණිලි කිරීමටත්, අවශ්‍ය උපදෙස් ලබාගැනීමටත් හැකියාව ඇති බවයි",
        "source": "https://www.itnnews.lk/",
        "category": "Business"
    },
    {
        "id": "53a962fe-08d1-11f0-b0d0-bf406b613a93",
        "title": "නව කම්කරු කොමසාරිස් ධූරයේ වැඩ අරඹයි",
        "url": "https://www.itnnews.lk/2025/03/24/674570/",
        "cover_image": "https://www.itnnews.lk/wp-content/uploads/2025/03/nhbkmj-860x575.jpg",
        "date_published": "2025-03-24T11:05:34Z",
        "content": "නව කම්කරු කොමසාරිස් ජනරාල් ලෙස පත්කෙරුණු නදීකා වටලියද්ද මහත්මිය නව ධුරයේ රාජකාරි ආරම්භ කර තිබෙනවා. ඒ නාරහේන්පිට මෙහෙවර පියස ගොඩනැගිල්ලේ පිහිටි කම්කරු දෙපාර්තමේන්තුවේදීයි. 2001 වසරේ දී කම්කරු නිලධාරිනියක ලෙස රාජ්‍ය සේවයට එක්ව ඇති නදීකා වටලියද්ද මහත්මිය ශ්‍රී ලංකා පරිපාලන සේවයට එක්ව ඇත්තේ 2003 වසරේදීයි. ඒ මහත්මිය ආගමන විගමන දෙපාර්තමේන්තුවේ නියෝජ්‍ය කොමසාරිස්වරියක සහ ජාතික ශ්‍රම අධ්‍යන ආයතනයේ අධ්‍යක්ෂ ජනරාල්වරියක ලෙස ද කටයුතු කර තිබෙනවා. විවිධ තනතුරු දරාඇති නදීකා වටලියද්ද මහත්මිය කම්කරු කොමසාරිස් ජනරාල් ධුරයට පත් තුන්වන කාන්තාව ද වනවා. මෙම වැඩ භාරගැනීමේ අවස්ථාවට කම්කරු නියෝජ්‍ය අමාත්‍ය මහින්ද ජයසිංහ මහතා ද එක්ව සිටියා.",
        "source": "https://www.itnnews.lk/",
        "category": "Politics"
    },
    {
        "id": "53cb29fd-08d1-11f0-9700-bf406b613a93",
        "title": "මාතර – නූපේ උත්සව භාණ්ඩ ආයතනයක ගින්නක්",
        "url": "https://www.itnnews.lk/2025/03/24/674421/",
        "cover_image": "https://www.itnnews.lk/wp-content/uploads/2025/03/fire-1-860x615.jpg",
        "date_published": "2025-03-24T04:58:02Z",
        "content": "මාතර, නූපේ ප්‍රදේශයේ පිහිටි උත්සව භාණ්ඩ සපයන ආයතනයක අද (24) අලුයම ගින්නක් හට ගෙන තිබෙනවා. මෙම ගින්නෙන් අදාළ ආයතනය සම්පූර්ණයෙන්ම විනාශ වී තිබෙනවා. ගින්න හේතුවෙන් එහි දේපොළ සියල්ල සම්පූර්ණයෙන් විනාශ වී ඇතැයි පොලීසිය සඳහන් කරනවා. මාතර හා ගාල්ල ගිනි නිවීමේ ඒකකය, මාතර පොලීසිය සහ ප්‍රදේශවාසීන් එක්ව ගින්න පාලනය කර තිබෙනවා.",
        "source": "https://www.itnnews.lk/",
        "category": "General"
    }
]