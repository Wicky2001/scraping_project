[
    {
        "group_id": "group_1",
        "representative_title": "සිරකරු හුවමාරුවකට රුසියාව සහ යුක්රේනය එකඟවෙයි",
        "articles": [
            {
                "id": "e8d44707-3309-11f0-8adf-60e32be8bde9",
                "title": "සිරකරු හුවමාරුවකට රුසියාව සහ යුක්‍රේනය එකඟවෙයි",
                "url": "https://sinhala.adaderana.lk/news/210121",
                "cover_image": "https://s3.amazonaws.com/adaderanasinhala/1747469765-R-N-U-L.jpg",
                "date_published": "2025-05-17T13:36:00Z",
                "content": "'රුසියානු - යුක්‍රේන' යුද්ධය ආරම්භ වී වසර තුනකට පසු දෙරටේ රාජ්‍ය තාන්ත්‍රිකයින් ඊයේ (16) පළමුවරට තුර්කියේ ඉස්තාන්බුල් නුවරදී මුහුණට මුහුණ හමුවිය. මෙම හමුව විදෙස් වාර්තා පෙන්වා දී ඇත්තේ, 1945 වසරෙන් පසු යුරෝපයේ ඇති වූ දරුණුතම යුද්ධයේ නිමාවක් පිළිබඳව යම් බලාපොරොත්තු දල්වන්නක් බවය. කෙසේ වෙතත් තුර්කියේ දී සාම සාකච්ඡා පැවැත්වීමට යෝජනා කළ රුසියානු ජනාධිපති පුටින් ඊට එක්නොවුණි. පුටින් සාකච්ඡා සඳහා නොපැමිණීමට විරෝධය පළ කිරීමක් වශයෙන් යුක්රේන ජනාධිපති සෙලෙන්ස්කි ද මෙම සාකච්ඡාවට එක් නොවූ බව වාර්තා වේ. පැය දෙකකටත් අඩු කාලයක් පැවති මෙම සාකච්ඡාවේ අපේක්ෂා කළ පරිදි සටන් විරාමයක් හෝ සටන් නිමාකිරීම සම්බන්ධයෙන් එකඟතාවකට පැමිණීමට දෙපාර්ශ්වයම අපෙහොසත් වී ඇත.  එහෙත් යුද සිරකරුවන් හුවමාරු කරගැනීමට දෙරටම එකඟ වී තිබේ. ඒ අනුව දෙපාර්ශ්වයෙන් යුද සිරකරුවන් දහස බැගින් නිදහස් කෙරෙනු ඇති බව විදෙස් වාර්තාවන්හි දැක්වේ. කෙසේ වෙතත් සිරකරු හුවමාරුව සිදුවන දිනයක් මේ වනවිට තීරණය කර ඇතත්, ඒ පිළිබඳව මෙතෙක් අනාවරණ කර නොමැත.  සාකච්ඡාවල මීළඟ පියවර දෙරටේ ජනාධිපතිවරුන් අතර සිදුවිය යුතු බව යුක්රේනයේ මතය වී ඇත. එමෙන්ම සාකච්ඡා සම්බන්ධයෙන් තමන් සෑහීමකට පත්වන බවත්, සාකච්ඡා ඉදිරියට පවත්වාගෙන යාමට අපේක්ෂා කරන බවත් රුසියානු පාර්ශ්වය පවසා තිබේ. කෙසේ වුවද ඇතැම් පාර්ශ්ව මත පළකරන්නේ මෙය නව යුරෝපා සම්බාධක පැනවීමටකට යටත් නොවී සිටීමට රුසියාව ගන්නා උත්සාහයක් පමණක් විය හැකි බවය. මෙවන් පසුබිමක දෙරට අතර, ස්ථිරසාර සාමයක් උදාකිරීමට තමන් රුසියානු ජනාධිපති ව්ලැද්මීර් පුටින් හමුවීම අත්‍යවශ්‍ය බව අමෙරිකානු ජනාධිපති ඩොනල්ඩ් ට්‍රම්ප් ද පවසා තිබේ.",
                "source": "https://sinhala.adaderana.lk/",
                "week": "2025_05_WEEK3",
                "category": "Politics"
            },
            {
                "id": "07c4be98-330a-11f0-bdf1-60e32be8bde9",
                "title": "යුක්‍රේන බස් රථයකට එල්ල වූ රුසියානු ඩ්‍රෝන ප්‍රහාරයෙන් 9 දෙනෙකු මරුට",
                "url": "https://sinhala.adaderana.lk/news/210123",
                "cover_image": "https://s3.amazonaws.com/adaderanasinhala/1747474095-ukrain-bus-600.jpg",
                "date_published": "2025-05-17T14:58:00Z",
                "content": "ඊසාන දිග යුක්‍රේනයේ බස් රථයකට රුසියානු ඩ්‍රෝන ප්‍රහාරයක් එල්ල වීමෙන් පුද්ගලයින් නව දෙනෙකු මියගොස් තවත් පුද්ගලයින් හත් දෙනෙකුට ආසන්න ප්‍රමාණයක් තුවාල ලබා ඇති බව විදෙස් මාධ්‍ය වාර්තා කර තිබේ. රුසියාවේ දේශසීමාවට ආසන්නව කලාපීය අගනුවරට මෙම බස් රථය ගමන් කරමින් සිටියදී මෙම ප්‍රහාරය එල්ලවී ඇත. රුසියාව සහ යුක්‍රේනය අතර වසර 3කට පසු ඔවුන්ගේ පළමු සෘජු සාම සාකච්ඡා පවත්වා පැය කිහිපයකට පසු මෙම ප්‍රහාරය එල්ල වී ඇති බව විදෙස් මාධ්‍ය වාර්තා හී සඳහන්ව තිබේ.  කෙසේ වෙතත් ප්‍රහාරය සම්බන්ධව රුසියාව විසින් මෙතෙක් කිසිවක් ප්‍රකාශ කර නොමැති අතර යුක්‍රේන ජනාධිපතිවරයා පවසා ඇත්තේ සිවිල් වැසියන් හිතාමතා ඝාතනය කිරීමට මෙම ප්‍රහාරය එල්ල කර ඇති බවය. ප්‍රහාරයෙන් තුවාල ලැබූවන් කලාපයේ අගනුවර වන සුමි නගරයේ රෝහලකට ඇතුළත් කර ඇති අතර ඔවුන් තිදෙනෙකුගේ තත්ත්වයට බරපතළ බවත් යුක්‍රේන මාධ්‍ය වාර්තා කර තිබේ.",
                "source": "https://sinhala.adaderana.lk/",
                "week": "2025_05_WEEK3",
                "category": "Politics"
            }
        ],
        "id": "e8d44707-3309-11f0-8adf-60e32be8bde9",
        "category": "Politics",
        "date_published": "2025-05-17T13:36:00Z"
    },
    {
        "group_id": "group_2",
        "representative_title": "දුම්රිය වැඩවර්ජනයට ප්රවාහන අමාත්යාංශයෙන් පිළිතුරක්",
        "articles": [
            {
                "id": "e9060490-3309-11f0-9940-60e32be8bde9",
                "title": "දුම්රිය වැඩවර්ජනයට ප්‍රවාහන අමාත්‍යාංශයෙන් පිළිතුරක්",
                "url": "https://sinhala.adaderana.lk/news/210116",
                "cover_image": "https://s3.amazonaws.com/adaderanasinhala/1747455223-train-l.jpg",
                "date_published": "2025-05-17T09:24:00Z",
                "content": "විසඳුම් ලබාදී තිබියදීත් මහජනතාව අපහසුතාවට පත්කරමින් දුම්රිය ස්ථානාධිපතිවරු විසින් අසාධාරණ වැඩවර්ජනය ක්‍රියාත්මක කර තිබෙන බව ප්‍රවාහන අමාත්‍යාංශය පවසයි. ඉල්ලීම් කිහිපයක් මුල්කරගනිමින් දුම්රිය ස්ථානාධිපතිවරුන් ඊයේ (16) මධ්‍යම රාත්‍රියේ සිට ක්‍රියාත්මක කරනු ලැබූ එක්දින සංකේත වැඩවර්ජනය සම්බන්ධයෙන් නිවේදනයක් නිකුත්කරමින් එම අමාත්‍යාංශය මේ බව දන්වා සිටියේය. වසර පහෙන් පහට ශ්‍රේණි උසස්වීම් ලබාදීම ප්‍රමාද කිරීම හා නව බඳවාගැනීම් ක්‍රියාවලිය ක්‍රියාත්මක නොකිරීම යන ප්‍රධාන ඉල්ලීම් දෙකක් මුල් කරගනිමින් දුම්රිය ස්ථානාධිපතිවරුන් මෙම වැඩවර්ජනය ආරම්භ කරඇති බව එම නිවේදනයේ දැක්වේ. අද (16) දුම්රිය ස්ථානාධිපතිවරුන් ප්‍රධාන ඉල්ලීම් දෙකක් මුල් කරගනිමින් එනම්, වසර පහෙන් පහට ශ්‍රේණී උසස්වීම් ලබාදීම ප්‍රමාද කිරීම, නව බඳවාගැනීම් ක්‍රියාවලිය ක්‍රියාත්මක නොකිරීම යන කරුණු දෙක ඉදිරිපත් කරමින් අසාධාරණ ලෙස ක්ෂණික වැඩවර්ජනයක් ක්‍රියාත්මක කිරීමට තීරණය කර ඇත. ප්‍රවාහන, මහාමාර්ග, වරාය සහ සිවිල් ගුවන් සේවා අමාත්‍යාංශය ලෙස මෙම වසර ආරම්භයේදීම (01/22) දුම්රිය දෙපාරිතමේන්තුවේ පවතින පුරප්පාඩු පිරවීම සඳහා අමාත්‍ය මණ්ඩල සංදේශයක් යවා පුරප්පාඩු 909ක් සඳහා අමාත්‍ය මණ්ඩල අනුමැතිය ද ලබා දී ඇත. ඒ අතර දුම්රිය ස්ථානාධිපතිවරු 106 ඇතුළත්ය. මාස කිහිපයකට පෙර මෙම අනුමැතීන් ලබා දී තිබුණත් ඒවා ක්‍රියාත්මක කිරීමේ මන්දගාමී බව හා ගැටලුකාරී තත්වයන් මත අමාත්‍යාංශය, අමාත්‍යවරුන්ගේ මට්ටමින් මැදිහත් වී සාකච්ඡා පවත්වා තිබියදී දෙපාර්තමේන්තුවේ යම් උප දෙපාර්තමේන්තු අතර ඇති අකාරක්ෂමතාව මේ වනතෙක් කිසිදු නව බදවාගැනීමක් සිදු කිරීමට අපොහොසත් වී ඇත. එසේම වසර පහෙන් පහට උසස්වීම් ලබාදීම ඇතුළු කරණු ගණනාවකට ආයතන අධ්‍යක්ෂ ජනරාල් විසින් අදාළ නිර්දේශ නිකුත් කර ඇති අතර එය 2025/05/07 වන දින දෙපාර්තමේන්තුවට ලැබී ඇත. එළැඹෙන සතියේ දී ඒවා ද නියමිත ලෙස රාජ්‍ය සේවා කොමිසමේ අනුමැතියට යැවීමට කටයුතු සූදානම් කරමින් ඇති බව දෙපාර්තමේන්තුව විසින් ඊයේ දිනයේ ද දුම්රිය ස්ථානාධිපතිවරුන්ගේ සංගමය දැනුම්වත්කර ඇත. මෙම ඉල්ලීම්වලට අමාත්‍යංශය මට්ටමින් විසඳුම් ලබා දී තිබියදීත්, ඒවා ක්‍රියාත්මක නොවීම පසුපස ඇති දෙපාර්තමේන්තුවේ අකාරක්ෂමතාව හා ගැටළු සාකච්ඡා මගින් විසදාගැනීම යනාදිය පසෙක ලා මහජනතාව අපහසුතාවයට පත්වන අයුරින් ක්ෂණික වෘත්තීය ක්‍රියාමාර්ග ක්‍රියාත්මක කිරීම පිළිබඳව අමාත්‍යාංශය ලෙස අපගේ අප්‍රසාදය පළ කර සිටිමු. දුම්රිය දෙපාර්තමේන්තුවේ යම් යම් උප දෙපාර්තමේන්තු තුළ අඩු කාර්යක්ෂමතාවයක් තිබුණ ද අමාත්‍යාංශය මෙසේ සෑම ලෙසම මැදිහත්වීම සිදු කරමින් තිබිය දී අසාධාරණ ලෙස මහජනතාව පීඩාවට පත්වන අයුරින් වැඩවර්ජන දියත්කිරීම පිටුපස වෙනත් උවමනාවක් ඇත්දැයි සැක උපදවන අතර එම උවමනාව වනාහි අනෙකක් නොව ආණ්ඩුව අපහසුතාවට පත් කිරීමේ සහ හුදු මහජනතාව පීඩාවට පත් කිරීමේ ප්‍රයත්නයක් බව හැඟේ.  එසේම දුම්රිය සේවය පවත්වාගැනීම සඳහා කළහැකි සියලු මැදිහත්වීම අමාත්‍යාංශය හා රජය ලෙස සෑම අයුරකින්ම නොපසුබට ව සිදු කරන බව ද අවධාරණය කර සිටිමු.",
                "source": "https://sinhala.adaderana.lk/",
                "week": "2025_05_WEEK3",
                "category": "Politics"
            },
            {
                "id": "07123ca7-330a-11f0-b4ae-60e32be8bde9",
                "title": "දුම්රිය වර්ජනයේ අලුත්ම තත්ත්වය - කෙටි ගමන්වාර කිහිපයක් පමණයි",
                "url": "https://sinhala.adaderana.lk/news/210113",
                "cover_image": "https://s3.amazonaws.com/adaderanasinhala/1747450748-TRAIN-l.jpg",
                "date_published": "2025-05-17T07:02:00Z",
                "content": "අද (17) දිනයේ ගාල්ල, මීගමුව හා වේයන්ගොඩ වැනි කෙටි මාර්ගවල පමණක් දුම්රිය ධාවනයට කටයුතු කරන බව දුම්රිය සාමාන්‍යාධිකාරී ධම්මික ජයසුන්දර මහතා පැවසීය. ඒ අනුව දුරගමන් දුම්රිය ධාවනය නොකෙරෙන බව වාර්තා වෙයි. ඉල්ලීම් කිහිපයක් මුල් කරගනිමින් දුම්රිය ස්ථානාධිපතිවරුන් ඊයේ (16) මධ්‍යම රාත්‍රියේ සිට එක්දින සංකේත වැඩවර්ජනයක් ආරම්භ කර තිබුණි. ඒ අතර දුම්රිය ස්ථානාධිපතිවරුන්ගේ බඳවාගැනීමේ ක්‍රියාවලිය යථාවත් කිරීම, ශ්‍රේණි උසස් කිරීම සහ වරප්‍රසාද ලබාදීමේදී පවතින ගැටලු විසඳීම ඇතුළු ඉල්ලීම් කිහිපයක් වෙයි. දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න මහතා පැවසුවේ මෙම ඉල්ලීම් සඳහා ලබන සතිය ඇතුළත විසඳුම් ලබාදීමට පියවර නොගත හොත් අඛණ්ඩ වර්ජනයක් දක්වා ක්‍රියාත්මක කරන බවය. මෙම වැඩවර්ජන ක්‍රියාමාර්ගය හේතුවෙන් ඊයේ රාත්‍රියේ ධාවනයවීමට නියමිතව තිබූ සියලුම තැපැල් දුම්රිය අවලංගු කිරීමට දුම්රිය දෙපාර්තමේන්තුව පියවර ගෙන තිබුණි. මේ අතර අද දෙරණ බදුල්ල වාර්තාකරු සඳහන් කළේ ඊයේ රාත්‍රි තැපැල් දුම්රිය ධාවනය අතරමගදී නතර කර නැවත පැමිණ ගාල් කර තිබූ බවය. ඊට පොලිස් ආරක්ෂාව ද යොදවා ඇති බව වාර්තා වෙයි.",
                "source": "https://sinhala.adaderana.lk/",
                "week": "2025_05_WEEK3",
                "category": "Politics"
            },
            {
                "id": "088aa290-330a-11f0-83b5-60e32be8bde9",
                "title": "වැඩ වර්ජනයෙන් අදත් රාත්‍රි තැපැල් දුම්රියන් අවලංගු වෙයි",
                "url": "https://sinhala.adaderana.lk/news/210124",
                "cover_image": "https://s3.amazonaws.com/adaderanasinhala/1747475801-Station-Master-600.jpg",
                "date_published": "2025-05-17T15:26:00Z",
                "content": "දුම්රිය ස්ථානාධිපතිවරුන්ගේ වැඩ වර්ජනය හේතුවෙන් අද (17) රාත්‍රියේ ධාවනයට සැලසුම් කර තිබූ රාත්‍රී තැපැල් දුම්රියන් අවලංගු කර තිබේ. ඒ අනුව තැපැල් දුම්රිය ගමන්වාර 08ක් මෙලෙස අවලංගු කර ඇති බව දුම්රිය දෙපාර්තමේන්තුව සඳහන් කළේය. කොළඹ - බදුල්ල, මඩකලපුව - කොළඹ, ත්‍රිකුණාමලය - කොළඹ සහ යාපනය කොළඹ යන දුම්රිය මෙලෙස අවලංගු වනු ඇත. ඉල්ලීම් කිහිපයක් මුල් කරගනිමින් දුම්රිය ස්ථානාධිපතිවරුන්ගේ සංගමය ඊයේ (16) මධ්‍යම රාත්‍රියේ සිට දුම්රිය වර්ජනයක් ආරම්භ කළ අතර එය අද මධ්‍යම රාත්‍රියෙන් අවසන් කිරීමට නියමිතව ඇත. කෙසේ වෙතත් වර්ජනය හේතුවෙන් අද පෙරවරුවේ දුම්රිය ගමන්වාර කිහිපයක් අවලංගු කිරීමට දුම්රිය දෙපාර්තමේන්තුවට සිදුවිය. අද මධ්‍යම රාත්‍රියෙන් මෙම වර්ජනය අවසන් කළද තම ඉල්ලීම් සඳහා නිසි විසඳුම් නොලැබුණහොත් අඛණ්ඩ වෘත්තිය ක්‍රියාමාර්ගයකට එළැඹෙන බව දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න මහතා පැවසීය.",
                "source": "https://sinhala.adaderana.lk/",
                "week": "2025_05_WEEK3",
                "category": "Politics"
            },
            {
                "id": "15875b97-330a-11f0-aa66-60e32be8bde9",
                "title": "දුම්රිය ස්ථානාධිපති වැඩවර්ජනය හේතුවෙන් දුම්රිය ධාවනයට බාධා..",
                "url": "https://sinhala.newsfirst.lk/2025/05/17/%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba-%e0%b7%83%e0%b7%8a%e0%b6%ae%e0%b7%8f%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92",
                "cover_image": "https://cdn.newsfirst.lk/sinhala-uploads/2025/05/New Project-591147.jpg",
                "date_published": "2025-05-17T06:42:00Z",
                "content": "දුම්රිය පාලක මැදිරිය පැවසුවේ, ඒ හේතුවෙන් අද පෙරවරුවේ යාපනය, බදුල්ල ඇතුලු දුර ගමන් සේවා දුම්රිය අවලංගුකර ඇති බවයි. ‍ ධාවනය වීමට නියමිතව තිබු ඊයේ රාත්‍රී තැපැල් දුම්රිය අවලංගු කර තිබුණි.  ‍ දුම්රිය ස්ථානාධිපතිවරුන් ඊයේ මධ්‍යම රාත්‍රියේ සිට වැඩ වර්ජනයක් ආරම්භ කළේ ය.   දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න මහතා පැවසුවේ බඳවා ගැනීම් සහ උසස්වීම් ක්‍රියාවලියේ පවතින ගැටලු කිහිපයකට විසඳුම් ඉල්ලා වර්ජනය ක්‍රියාත්මක කරන බවයි.",
                "source": "https://sinhala.newsfirst.lk/",
                "week": "2025_05_WEEK3",
                "category": "Politics"
            },
            {
                "id": "16ab5e01-330a-11f0-bf18-60e32be8bde9",
                "title": "දුරගමන් සේවා දුම්රිය ධාවනය සීමා කෙරේ..",
                "url": "https://sinhala.newsfirst.lk/2025/05/17/%e0%b6%af%e0%b7%94%e0%b6%bb%e0%b6%9c%e0%b6%b8%e0%b6%b1%e0%b7%8a-%e0%b7%83%e0%b7%9a%e0%b7%80%e0%b7%8f-%e0%b6%af%e0%b7%94%e0%b6%b8%e0%b7%8a%e0%b6%bb%e0%b7%92%e0%b6%ba",
                "cover_image": "https://cdn.newsfirst.lk/sinhala-uploads/2025/05/New Project (1)-591153.jpg",
                "date_published": "2025-05-17T06:45:00Z",
                "content": "ගාල්ල, මීගමුව සහ ⁣වේයන්ගොඩ දක්වා දුම්රිය ධාවනයට පියවර ගෙන තිබේ.",
                "source": "https://sinhala.newsfirst.lk/",
                "week": "2025_05_WEEK3",
                "category": "General"
            }
        ],
        "id": "e9060490-3309-11f0-9940-60e32be8bde9",
        "category": "Politics",
        "date_published": "2025-05-17T09:24:00Z"
    },
    {
        "id": "e8fd5593-3309-11f0-8be2-60e32be8bde9",
        "title": "කොදෙව් ටෙස්ට් නායකත්වය රොස්ටන් චේස්ට",
        "url": "https://sinhala.adaderana.lk/news/210122",
        "cover_image": "https://s3.amazonaws.com/adaderanasinhala/1747472175-rosthan-l.jpg",
        "date_published": "2025-05-17T14:20:00Z",
        "content": "බටහිර ඉන්දීය කොදෙව් ක්‍රිකට් කණ්ඩායමේ ටෙස්ට් නව නායකයා ලෙස තුන්ඉරියව් ක්‍රීඩක රොස්ටන් චේස් නම්කර ඇත.  33 හැවිරිදි වියේ පසුවන චේස්, කොදෙව් කණ්ඩායම නියෝජනය කරමින් තරග 49ක ඉනිම් 90කදී ලකුණු 2,265ක් රැස්කර තිබේ. ඔහු ශතක 5ක් හා අර්ධ ශතක 11කට හිමිකම් කියයි. චේස් නායකත්වය දරණ පළමු ටෙස්ට් තරගය ඔහුගේ 50වන ටෙස්ට් තරගය වනු ඇත. කෙසේ නමුත් 2023 වසරේ දකුණු අප්‍රිකානු කණ්ඩායමට එරෙහිව දකුණු අප්‍රිකාවේ ක්‍රීඩාකළ ටෙස්ට් තරගාවලියෙන් පසු ඔහු මේ දක්වා කොදෙව් කණ්ඩායම වෙනුවෙන් ටෙස්ට් තරගාවලියක් ක්‍රීඩාකර නොමැත. කොදෙව් ටෙස්ට් නායක ලෙස කටයුතු කළ ක්‍රේග් බ්‍රැත්වේට් පසුගිය මාර්තු මස ඉන්දීය කොදෙව් නායකත්වයෙන් ඉවත් විය.",
        "source": "https://sinhala.adaderana.lk/",
        "week": "2025_05_WEEK3",
        "category": "Sports"
    },
    {
        "id": "06fd572a-330a-11f0-9dab-60e32be8bde9",
        "title": "ඉදිරි දින කිහිපයේ කාලගුණයේ ලොකු වෙනසක්",
        "url": "https://sinhala.adaderana.lk/news/210111",
        "cover_image": "https://s3.amazonaws.com/adaderanasinhala/1747444317-weather-l.jpg",
        "date_published": "2025-05-17T06:24:00Z",
        "content": "ඉදිරි දින කිහිපයේදී බස්නාහිර, සබරගමුව, මධ්‍යම, වයඹ සහ උතුරු පළාත්වලත් ගාල්ල සහ මාතර දිස්ත්‍රික්කවලත් වැසි තත්ත්වයේ වැඩිවීමක් බලාපොරොත්තු වියහැකි බව කාලගුණ විද්‍යා දෙපාර්තමේන්තුව පවසයි. එමෙන්ම දිවයිනේ බොහෝ ප්‍රදේශවල අහස වළාකුලින් බරව පවතිනු ඇත. අද (17) දිනයේද බස්නාහිර, සබරගමුව, වයඹ සහ උතුරු පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති වේ. දිවයිනේ සෙසු ප්‍රදේශවල සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකිය. ඉන් බස්නාහිර, සබරගමුව, වයඹ, උතුරු සහ උතුරු - මැද පළාත්වල ඇතැම් ස්ථානවල මි.මී. 75ට වැඩි තරමක තද වැසි ඇති විය හැකි බව කාලගුණ විද්‍යා දෙපාර්තමේන්තුව දැනුම්දෙයි. මේ අතර වයඹ, උතුරු - මැද සහ දකුණු පළාත්වලත් ත්‍රිකුණාමලය දිස්ත්‍රික්කයේත් විටින් විට පැ.කි.මී. 30-40ක පමණ තරමක තද සුළං ඇතිවිය හැක. ගිගුරුම් සහිත වැසි සමග ඇති වියහැකි තාවකාලික තද සුළංවලින් සහ අකුණු මගින් සිදුවන අනතුරු අවම කරගැනීමට අවශ්‍ය පියවර ගන්නා ලෙසද එම දෙපාර්තමේන්තුව ජනතාවගෙන් ඉල්ලා සිටිනු ලැබේ.",
        "source": "https://sinhala.adaderana.lk/",
        "week": "2025_05_WEEK3",
        "category": "General"
    },
    {
        "id": "07025d68-330a-11f0-8de9-60e32be8bde9",
        "title": "කොටහේනේ වෙඩි තැබීම ගැන තවත් තොරතුරු",
        "url": "https://sinhala.adaderana.lk/news/210112",
        "cover_image": "https://s3.amazonaws.com/adaderanasinhala/1747444887-kotahena-L.jpg",
        "date_published": "2025-05-17T06:39:00Z",
        "content": "කොටහේන පොලිස් වසමේ සුමිත්‍රාරාම පාර ප්‍රදේශයේ නිවසක් ඉදිරිපිට ඊයේ (16) සවස වෙඩිතැබීමක් සිදුවිය. යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් නිවසක් ඉදිරිපිට රැඳී සිටි පුද්ගලයෙකුට සහ කාන්තාවකට මෙලෙස වෙඩි තබා පලාගොස් තිබුණි. වෙඩි වැදීමෙන් ඔවුන් දෙදෙනා තුවාල ලබා කොළඹ ජාතික රෝහලට ඇතුළත් කර ඇත. තුවාලකරු වයස අවුරුදු 42ක් හා තුවාලකාරිය වයස අවුරුදු 70ක් වන කොටහේන ප්‍රදේශයේ පදිංචිකරුවන් ය. මෙම වෙඩි තැබීම සඳහා පිස්තෝල අවියක් යොදාගෙන ඇති අතර වෙඩි තැබීමට හේතුව මෙතෙක් අනාවරණය වී නොමැත. අපරාධයට සම්බන්ධ සැකකරුවන් අත්අඩංගුවට ගැනීම සඳහා කොටහේන පොලීසිය වැඩිදුර විමර්ශන සිදුකරයි.",
        "source": "https://sinhala.adaderana.lk/",
        "week": "2025_05_WEEK3",
        "category": "General"
    },
    {
        "id": "07473fb4-330a-11f0-9d1f-60e32be8bde9",
        "title": "පාස්කු සිද්ධියේ ඇප මත සිටි සැකකරුවන් පිරිසකට නිදහස",
        "url": "https://sinhala.adaderana.lk/news/210114",
        "cover_image": "https://s3.amazonaws.com/adaderanasinhala/1747446355-pasku.jpg",
        "date_published": "2025-05-17T07:07:00Z",
        "content": "පාස්කු ඉරිදා ත්‍රස්ත ප්‍රහාරය සඳහා ආධාර අනුබල දුන්නේ යැයි අත්අඩංගුවට ගෙන පසුව ඇපමත මුදාහැර සිටි සැකකාරියන් දසදෙනකු සහ සැකකරුවන් දෙදෙනෙකු මුදාහරින ලෙස කොළඹ මහේස්ත්‍රාත් අධිකරණය ඊයේ (16) නියෝග කළේය.  මෙම සැකකරුවන් සම්බන්ධයෙන් විමර්ශන සිදුකළ ත්‍රස්ත විමර්ශන කාර්යාංශය ඔවුන්ට අදාළ විමර්ශන අවසන් කර, උදෘත නීතිපතිවරයා වෙත ඉදිරිපත් කර තිබුණි.  නීතිපතිවරයාගෙන් ලැබුණු උපදෙස් අනුව මෙම පැමිණිල්ල අවසන් කිරීමට කටයුතු කරන බව පොලීසිය අධිකරණයට දන්වා සිටියේය. ඒ අනුව අදාළ සැකකරුවන් මුදාහරින ලෙස කොළඹ අතිරේක මහේස්ත්‍රාත් පසන් අමරසේන මහතා නියෝග කළේය. සැකකරුවන් වෙනුවෙන් පෙනී සිටි නීතිඥවරයා අධිකරණයේ ඉල්ලීමක් කරමින් මෙම සැකකරුවන් අත්අඩංගුවට ගැනීමේදී ඔවුන් භාරයේ තිබී පොලීසිය භාරයට ගන්නා ලද ජංගම දුරකථන ඇතුළු නඩු භාණ්ඩ ඔවුන් වෙත මුදාහැරීමේ නියෝගයක් නිකුත්කරන ලෙසද ඉල්ලා සිටියේය. ඒ අනුව අදාල භාණ්ඩ සැකකරුවන් වෙත මුදාහරින ලෙසත් මහේස්ත්‍රාත්වරයා නියෝග කළේය.",
        "source": "https://sinhala.adaderana.lk/",
        "week": "2025_05_WEEK3",
        "category": "Politics"
    },
    {
        "id": "074ea60b-330a-11f0-bfb6-60e32be8bde9",
        "title": "මෝටර් රථවලට ලියාපදිංචි අංක තහඩු නිකුත් නොකිරීම",
        "url": "https://sinhala.adaderana.lk/news/210115",
        "cover_image": "https://s3.amazonaws.com/adaderanasinhala/1747450937-rmv-l.jpg",
        "date_published": "2025-05-17T08:19:00Z",
        "content": "නව මෝටර් රථයක් ලියාපදිංචි කිරීමේ දී අංක තහඩු නිකුත්කිරීම තාවකාලිකව අත්හිටුවා ඇති බව මොටර් රථ ප්‍රවාහන දෙපාර්තමේන්තුව පවසයි. එම දෙපාර්තමේන්තුව පවසන්නේ අංක තහඩු වල හිඟතාවයක් හේතුවෙන් පසුගිය අප්‍රේල් මස 28වනදා සිට මෙය තාවකාලිකව අත්හිටුවා ඇති බවය. ඒ අනුව ලියාපදිංචි චැසි අංක දරණ මෝටර් වාහන සඳහා අංක තහඩු සහ ස්ටිකර් නිකුත් නොකරන බව සඳහන්ය. මෝටර් රථ ප්‍රවාහන කොමසාරිස් ජනරාල් කමල් අමරසිංහ මහතා පවසා සිටියේ, නව මෝටර් රථයක් ලියාපදිංචි කිරීමේ දී අංක තහඩු නිකුත් කිරීම සිදු නොකළද, ඔවුන්ට අදාළ වාහන අංකය ලබාදීමට පියවර ගන්නා බවය. ඒ අනුව මෝටර් රථ හිමිකරුවන්ට එම අංකය පිටපත් කර, වාහනයේ ප්‍රදර්ශනය කිරීමේ හැකියාව පවතින බව කමල් අමරසිංහ මහතා පැවසීය. එමෙන්ම මේ පිළිබඳ පොලීසියද දැනුම්වත් කිරිමට පියවර ගෙන ඇති බව ඔහු වැඩිදුරටත් පැවසීය.",
        "source": "https://sinhala.adaderana.lk/",
        "week": "2025_05_WEEK3",
        "category": "General"
    },
    {
        "id": "0775c676-330a-11f0-96c2-60e32be8bde9",
        "title": "ගල්කිස්සේ තරුණයෙකු ඝාතනයට පැමිණි පැදිකරු කොටුවෙයි",
        "url": "https://sinhala.adaderana.lk/news/210118",
        "cover_image": "https://s3.amazonaws.com/adaderanasinhala/1747460745-mt-shooter-l.jpg",
        "date_published": "2025-05-17T11:04:00Z",
        "content": "යතුරුපැදියකින් පැමිණි පුද්ගලයින් දෙදෙනෙකු විසින් ගල්කිස්ස, සිල්වෙස්ටර් මාර්ගයට හැරෙන හන්දිය අසලදී 19 හැවිරිදි තරුණයෙකු වෙඩිතබා ඝාතනය කිරීමේ සිද්ධියේ පැදිකරු ඊයේ (16) අත්අඩංගුවට ගෙන ඇත. මෙම ඝාතනය සම්බන්ධයෙන් විමර්ශන සිදුකරන ගල්කිස්ස පොලිස් ස්ථානය හා ගල්කිස්ස කොට්ඨාස අපරාධ විමර්ශන කාර්යංශයට ලද තොරතුරක් මත අදාළ සැකකරු අත්අඩංගුවට ගැනීමට හැකිව තිබේ. අදාළ පුද්ගලයා හෝමාගම, මාකුඹුර ප්‍රදේශයේදී අත්අඩංගුවට පත්ව ඇති අතර, ඔහු වයස අවුරුදු 45ක් වන මාකුඹුර, පන්නිපිටිය ප්‍රදේශයේ පදිංචිකරුවෙක් බව පොලීසිය පවසයි.  මේ අතර සැකකරුවන් අපරාධය සඳහා පැමිණි බවට සැකකෙරෙන යතුරුපැදියේ කොටස් හා ව්‍යාජ අංක තහඩු දෙකක්, සැකකරුගේ නිවස පිටුපස වල දමා තිබියදී පොලීසිය විසින් සොයාගෙන ඇත. මෙම අපරාධයට ආධාර අනුබල දුන් බවට සැකකරන පුද්ගලයින් දෙදෙනෙකු ගල්කිස්ස කොට්ඨාස අපරාධ විමර්ශන කාර්යංශයේ නිලධාරීන් මීට පෙර අත්අඩංගුවට ගෙන තිබුණි. එම සැකකරුවන් අවුරුදු 21 හා 32 වයස්වල පසුවන්නන් බව සඳහන් විය.",
        "source": "https://sinhala.adaderana.lk/",
        "week": "2025_05_WEEK3",
        "category": "General"
    },
    {
        "id": "079d9fbb-330a-11f0-91bf-60e32be8bde9",
        "title": "බණ්ඩාරවෙල CTB බස් වර්ජනයක්",
        "url": "https://sinhala.adaderana.lk/news/210119",
        "cover_image": "https://s3.amazonaws.com/adaderanasinhala/1747462890-bandarawela-l.jpg",
        "date_published": "2025-05-17T11:41:00Z",
        "content": "බණ්ඩාරවෙල ලංගම ඩිපෝවේ බස්රථ රියදුරෙකුට බීමත් මගියෙකු විසින් සිදුකළ පහරදීමක් මුල්කරගනිමින් එම ඩිපෝවේ බස්රථ ඩිපෝ භූමියට ගෙන්වා අද (17) වර්ජනයක් ආරම්භ කරඇත. බණ්ඩාරවෙල සිට පල්ලෙවෙල දක්වා ගමන්ගන්නා රාත්‍රී අවසන් බස් රථයේ ඉකුත් 15වනදා බීමතින් අශෝබන ලෙස හැසිරී මගීන්ට හිරිහැර වන ලෙස කටයුතු කළ පුද්ගයෙකුට බස් රථයේ රියදුරු අවවාද කර තිබේ. එහිදී රියදුරුට තර්ජනය කර බසයෙන් බැස ඇති අදාළ පුද්ගලයා, රියදුරා සේවය නිමකර නිවෙස බලා යමින් සිටියදී මග රැක යකඩ පොල්ලකින් පහරදී ඇත. මේ වනවිට එම තුවාල ලැබූ රියදුරු බණ්ඩාරවෙල දිසා රෝහලේ ප්‍රතිකාර ලබමින් සිටියි. එම පහරදීමෙන් පසු බණ්ඩාරවෙල පොලීසිය විසින් පල්ලේවෙල ප්‍රදේශයේ සැකකරුව අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප ලබාදී තිබේ. පහරකෑමට ලක්වූ රියදුරා පවසන්නේ තමාට පොලීසියෙන් සහ බණ්ඩාරවෙල ඩිපෝව මගින් ද නිසි සාධාරණයක් ඉටු නොවූ බවය. ඒ හේතුවෙන් අදාළ බලධාරීන්ට මේ සම්බන්ධයෙන් අවශ්‍ය නීතිමය ක්‍රියාමාර්ග කඩිනමින් ගන්නා ලෙස බලකරමින් මෙම වර්ජනය ආරම්භ කර ඇත.",
        "source": "https://sinhala.adaderana.lk/",
        "week": "2025_05_WEEK3",
        "category": "General"
    },
    {
        "id": "085636c0-330a-11f0-becf-60e32be8bde9",
        "title": "කැනඩාවේදී අත්අඩංගුවට ගත් ශ්‍රී ලාංකික අපරාධ කල්ලි නායකයෙකු පිටුවහල් කරයි",
        "url": "https://sinhala.adaderana.lk/news/210125",
        "cover_image": "https://s3.amazonaws.com/adaderanasinhala/1747476735-canada_L.jpg",
        "date_published": "2025-05-17T15:38:00Z",
        "content": "ප්‍රංශයේ පැරිස් නුවර සිදුවු ගැටුමකට අදාළව කැනඩාවේදී අත්අඩංගුවට ගත් අපරාධ කල්ලි නායකයෙකු ලෙස සැලකෙන ශ්‍රී ලාංකිකයෙකු ප්‍රංශයට පිටුවහල් කිරීමට කැනේඩියානු අධිකරණයක් නියෝග කර තිබේ. යාපනයේ ක්‍රියාත්මක වූ ආවා කල්ලියේ නායකයා බව කියන \"ප්‍රසන්න නල්ලලිංගම්\" හෙවත් ‘අජන්තන් සුබ්‍රමනියම්‘ නැමැති මොහු පසුගිය වසරේ දෙසැම්බර් මාසයේ දී කැනඩාවේ ටොරොන්ටෝ හිදී අත්අඩංගුවට ගෙන තිබුණි. 2021 වසරේ දී ශ්‍රී ලංකාවෙන් පැන ගොස් සිටි මොහු නීතිවිරෝධීව අමෙරිකාව, ප්‍රංශය සහ කැනඩාව යන රටවල රැඳී සිට අතර මෙරට සිදුවු පුද්ගල ඝාතන ඇතුළු අපරාධ කිහිපයකට ද අවශ්‍යව සිටි අයෙකු බව සඳහන්ය. 2022 වර්ෂයේ ප්‍රංශයේ සිදුවූ ඝාතන සිද්ධියක සැකකරුවෙකු වන මොහු ටොරොන්ටෝ හිදී පසුගිය දෙසැම්බර් මාසයේ අත්අඩංගුවට ගෙන මේ දක්වා රැඳවුම් මධ්‍යස්ථානයක රඳවා සිටි බව විදෙස් මාධ්‍ය වාර්තා කළේය. ඒ අනුව එම සිද්ධියට අදාළව ‘ප්‍රසන්න නල්ලලිංගම්‘ නැමැති අදාළ ශ්‍රී ලාංකිකයා  ප්‍රංශයට පිටුවහල් කිරීමට කැනඩාවේ ඔන්ටාරියෝ අධිකරණය නියෝග කර ඇත.",
        "source": "https://sinhala.adaderana.lk/",
        "week": "2025_05_WEEK3",
        "category": "Politics"
    },
    {
        "id": "086e6b59-330a-11f0-b8de-60e32be8bde9",
        "title": "විදුලි ගාස්තු සියයට 18යි දශම 3කින් ඉහළට?",
        "url": "https://sinhala.adaderana.lk/news/210120",
        "cover_image": "https://s3.amazonaws.com/adaderanasinhala/1747467588-ele-bil.jpg",
        "date_published": "2025-05-17T12:48:00Z",
        "content": "විදුලි ගාස්තු ඉහළ නැංවීමේ යෝජනාවේ දී ස්ථාවර ගාස්තු සහ ඒකක ගාස්තු යන දෙකම ඉහල දැමීමට යෝජනා කර තිබේ. කෙසේවෙතත් මේ සඳහා මහජන උපයෝගීතා කොමිසම තවම සිය අනුමැතිය ලබා දී නොමැත. ජූනි 01 සිට විදුලි ගාස්තු ඉහළ නැංවීමට නියමිතව තිබේ. කෙසේවෙතත් පිරිවැය පියවාගැනීම සදහා විදුලි ගාස්තු 18.3%කින් ඉහළ නැංවීමට අවශ්‍ය බව විදුලිබල මණ්ඩලය පැවසීය.",
        "source": "https://sinhala.adaderana.lk/",
        "week": "2025_05_WEEK3",
        "category": "Business"
    },
    {
        "id": "16010173-330a-11f0-8e30-60e32be8bde9",
        "title": "වසර 108කට පසු මූඩීස් අමෙරිකාවේ ණය ශ්‍රේණිගත කිරීම පහළ දමයි..",
        "url": "https://sinhala.newsfirst.lk/2025/05/17/%e0%b7%80%e0%b7%83%e0%b6%bb-108%e0%b6%9a%e0%b6%a7-%e0%b6%b4%e0%b7%83%e0%b7%94-%e0%b6%b8%e0%b7%96%e0%b6%a9%e0%b7%93%e0%b7%83%e0%b7%8a",
        "cover_image": "https://cdn.newsfirst.lk/sinhala-uploads/2025/05/New Project-591159.jpg",
        "date_published": "2025-05-17T08:04:00Z",
        "content": "ඒ වසර 108කට පසුවයි. විදෙස් මාධ්‍ය වාර්තා කළේ,  මූඩීස් ආයතනය ඊයේ සිට ඇමරිකාවේ ණය ශ්‍රේණිගත කිරීම AAA ( ත්‍රිපල් ඒ ) මට්ටමේ සිට Aa1 දක්වා එක් මට්ටමකින් පහළ දමා ඇති බවයි. පසුගිය දශකයක කාලය තුළ කැපී පෙනන ලෙස අමෙරිකාවේ රාජ්‍ය ණය ඉහළ යාම එලෙස ණය ශ්‍රේණිගත කිරීම පහත දැමීමට හේතු වූ බව මූඩිස් ආයතනය පැවසුවේ ය. මේ වනවිට රාජ්‍ය ණය ප්‍රමාණය ඩොලර් ට්‍රිලියන 36 කි. 1917 වසරේ සිට  එක්සත් ජනපද ස්වෛරී ණය ශ්‍රේණිගත කිරීම ඉහළම මට්ටම හෙවත් AAA ( ත්‍රිපල් ඒ )මට්ටමේ රඳවා තැබීමට  මූඩීස් ණය ආයතනය විසින් කටයුතු කර තිබුණි. මීට පෙර  ෆිච් රේටින්ග්ස් සමාගම 2023 වසරේදී සහ එස් ඇන්ඩ් පී ග්ලෝබල් සමාගම 2011 වසරේදී අමෙරිකාවේ ණය ශ්‍රේණිගත කිරීම පහළ දැමීමට කටයුතු කළේ ය. මූඩීස් යනු ණය ගැතියන්ගේ සුදුසුකම් ශ්‍රේණිගත කරන ජාත්‍යන්තර ආයතනයකි.",
        "source": "https://sinhala.newsfirst.lk/",
        "week": "2025_05_WEEK3",
        "category": "Business"
    },
    {
        "id": "162f9eb9-330a-11f0-951f-60e32be8bde9",
        "title": "ඩෙංගු, චිකුන්ගුන්යා, ඉන්ෆ්ලුවෙන්සා සහ පාචනය ළමුන් අතර ව්‍යාප්තිය ඉහළට..",
        "url": "https://sinhala.newsfirst.lk/2025/05/17/%e0%b6%a9%e0%b7%99%e0%b6%82%e0%b6%9c%e0%b7%94-%e0%b6%a0%e0%b7%92%e0%b6%9a%e0%b7%94%e0%b6%b1%e0%b7%8a%e0%b6%9c%e0%b7%94%e0%b6%b1%e0%b7%8a%e0%b6%ba%e0%b7%8f-%e0%b6%89",
        "cover_image": "https://cdn.newsfirst.lk/sinhala-uploads/2023/11/Ministry-of-Health-516704-547875.jpg",
        "date_published": "2025-05-17T08:08:00Z",
        "content": "රිජ්වේ ආර්යා ළමා රෝහලේ ළමා රෝග විශේෂඥ වෛද්‍ය දීපාල් පෙරේරා මහතා පැවසුවේ, පසුගිය කාලය පුරා පැවැති වාර්ෂාව ඊට හේතුවී ඇති බවයි. අවුරුදු 6ට වැඩි දරුවන් අතරේ අධි රුධිර පීඩනය සහිත දරුවන් වාර්තාවීම ඉහළ යමින් ඇතැයිද ඔහු පැවසුවේ ය.",
        "source": "https://sinhala.newsfirst.lk/",
        "week": "2025_05_WEEK3",
        "category": "Health"
    },
    {
        "id": "1685a4a9-330a-11f0-8328-60e32be8bde9",
        "title": "A/L වෘත්තීය විෂය ධාරවට සිසුන් ඇතුළත් කර ගැනීමට අයැදුම්පත් කැඳවෙයි..",
        "url": "https://sinhala.newsfirst.lk/2025/05/17/a-l-%e0%b7%80%e0%b7%98%e0%b6%ad%e0%b7%8a%e0%b6%ad%e0%b7%93%e0%b6%ba-%e0%b7%80%e0%b7%92%e0%b7%82%e0%b6%ba-%e0%b6%b0%e0%b7%8f%e0%b6%bb",
        "cover_image": "https://cdn.newsfirst.lk/sinhala-uploads/2023/01/9bb89154-education-499643-515527.jpg",
        "date_published": "2025-05-17T08:16:00Z",
        "content": "අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශය නිවේදනය කළේ, මේ වසරේ සිට වෘත්තීය විෂය ධාරාව පාසල් 608 ක ක්‍රියාත්මක කෙරෙන බවයි. මෙම විෂය ධාරාවට සිසුන් ඇතුළත් කර ගැනීමේදී අපොස සාමාන්‍ය පෙළ සමත් අසමත්භාවය සලකනු නොලබන බව අධ්‍යාපන අමාත්‍යාංශය සඳහන් කළේ ය. ඒ සඳහා ඇතුළත්වීමට අපේක්ෂිත පාසලේ විදුහල්පතිට අයැදුම්පතක් යොමු කළ යුතුයි.",
        "source": "https://sinhala.newsfirst.lk/",
        "week": "2025_05_WEEK3",
        "category": "General"
    },
    {
        "id": "16af7e43-330a-11f0-a9b8-60e32be8bde9",
        "title": "අත්අඩංගුවට ගත් අන්තරේ සිසුන්ට ඇප..",
        "url": "https://sinhala.newsfirst.lk/2025/05/17/%e0%b6%85%e0%b6%ad%e0%b7%8a%e0%b6%85%e0%b6%a9%e0%b6%82%e0%b6%9c%e0%b7%94%e0%b7%80%e0%b6%a7-%e0%b6%9c%e0%b6%ad%e0%b7%8a-%e0%b6%85%e0%b6%b1%e0%b7%8a%e0%b6%ad%e0%b6%bb",
        "cover_image": "https://cdn.newsfirst.lk/sinhala-uploads/2025/05/New Project (1)-591171.jpg",
        "date_published": "2025-05-17T08:13:00Z",
        "content": "පොලිසිය පැවසුවේ, සැකකරුවන් ඊයේ මාලිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුව එලෙස ඇප මද මුදාහැරි බවයි. අධිකරණ නියෝග කඩ කරමින් සෞඛ්‍ය අමාත්‍යාංශය ඉදිරිපිට විරෝධතාවල නිරත වූ අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු මධුෂාන් චන්ද්‍රජිත් ඇතුළු 9 දෙනෙකු ඊයේ පස්වරුවේ අත්අඩංගුවට ගනු ලැබුවේ ය. මාළිගාකන්ද මහේස්ත්‍රාත් ලෝචනී අබේවික්‍රම මහත්මිය අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු මධුෂාන් චන්ද්‍රජිත්, සම සෞඛ්‍ය විද්‍යා උපාධිධාරී එකමුතුවේ නිලධාරී මණ්ඩල ඇතුළු පිරිසකට කොළඹ රෝහල් චතුරස්‍රයේ විරෝධතා පැවැත්වීම වළක්වමින් ඊයේ දහවල් නියෝගයක් නිකුත් කළේ, මරදාන පොලීසියේ වැඩබලන ස්ථානාධිපතිවරයා කළ ඉල්ලීමකට අනූවයි. ඒ අනුව එම පිරිසට, අද පස්වරු 5 දක්වා රෝහල් චතුරස්‍රය, සෞඛ්‍ය අමාත්‍යාංශය සහ ආශ්‍රිත මාර්ග වලට ඇතුළු වී විරෝධතා පැවැත්වීම තහනම් ය.",
        "source": "https://sinhala.newsfirst.lk/",
        "week": "2025_05_WEEK3",
        "category": "Politics"
    }
]