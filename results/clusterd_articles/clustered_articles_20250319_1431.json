[
    {
        "group_id": "group_1",
        "representative_title": "හිටපු ජනපති රනිල්ගෙන් බටලන්ද වාර්තාව ගැන අද විශේෂ ප්‍රකාශයක්",
        "articles": [
            {
                "title": "හිටපු ජනපති රනිල්ගෙන් බටලන්ද වාර්තාව ගැන අද විශේෂ ප්‍රකාශයක්",
                "url": "https://sinhala.adaderana.lk/news/207741",
                "cover_image": "https://s3.amazonaws.com/adaderanasinhala/1742088085-Ranil-Wicramasinghe_L.jpg",
                "date_published": "2025-03-16T06:45:00Z",
                "content": "බටලන්ද කොමිෂන් සභා වාර්තාව සම්බන්ධයෙන් හිටපු ජනාධිපති රනිල් වික්‍රමසිංහ මහතා අද (16) විශේෂ ප්‍රකාශයක් සිදුකිරීමට නියමිතව තිබේ. පසුගිය සතියේ සභානායක අමාත්‍ය බිමල් රත්නායක මහතා විසින් බටලන්ද කොමිෂන් සභා වාර්තාව පාර්ලිමේන්තුවේ දී සභාගත කරනු ලැබීය. එහිදී අමාත්‍යවරයා සඳහන් කළේ එම වාර්තා පිළිබඳ කටයුතු කිරීමට ජනාධිපතිවරයා පුමුඛ කැබිනට් මණ්ඩලය විසින් ප්‍රතිපත්තිමය තීරණයක් ගෙන ඇති බවය. ඉදිරියේ දී බටලන්ද කොමිෂන් සභා වාර්තාව නීතිපතිවරයා වෙත යොමුකිරීමට තීරණය කර ඇති බව ද අමාත්‍යවරයා වාර්තාව ඉදිරිපත් කරමින් සඳහන් කළේය. එමෙන්ම කොමිෂන් සභා වාර්තාව පිළිබඳ ඉදිරි කටයුතු සිදුකිරීම සඳහා, උපදෙස් හා යෝජනා ලබාදීමට ජනාධිපතිවරයා විසින් විශේෂ කමිටුවක් පත්කිරීමට ද කටයුතු කර ඇති බව අමාත්‍යවරයා පැවසීය. එමගින් හිටපු ජනාධිපති රනිල් වික්‍රමසිංහ මහතාටද චෝදනා එල්ල වී ඇති බවට බිමල් රත්නායක අමාත්‍යවරයා සඳහන් කළේය. ඒ අනුව තමන්ට එල්ල වන චෝදනා සම්බන්ධයෙන් අද දිනයේ විශේෂ ප්‍රකාශයක් සිදුකරන බව හිටපු ජනාධිපති රනිල් වික්‍රමසිංහ මහතා පසුගියදා ප්‍රකාශ කළේය.",
                "source": "https://sinhala.adaderana.lk/"
            },
            {
                "title": "බටලන්ද වාර්තාව ගැන පාර්ලිමේන්තු විවාදය පැවැත්වෙන දින මෙන්න",
                "url": "https://sinhala.adaderana.lk/news/207746",
                "cover_image": "https://s3.amazonaws.com/adaderanasinhala/1742095438-Parliment_L.jpg",
                "date_published": "2025-03-16T08:50:00Z",
                "content": "බටලන්ද කොමිෂන් සභා වාර්තාව පිළිබඳ පාර්ලිමේන්තු විවාදය අප්‍රේල් 10 වනදා ආරම්භ වන බව පාර්ලිමේන්තු මහලේකම් කාර්යාලය පවසයි. බටලන්ද නිවාස සංකීර්ණයේ නීතිවිරෝධී ලෙස රඳවා ගැනීමේ ස්ථාන, වධකාගාර පිහිටුවීම සහ පවත්වාගෙන යාම පිළිබඳ පරීක්ෂණ කොමිසන් සභාවේ වාර්තාව සභානායක බිමල් රත්නායක අමාත්‍යවරයා විසින් පසුගිය 14 වැනිදා පාර්ලිමේන්තුවේ සභාගත කළ අතර ඒ සඳහා දෙදින විවාදයක් පවත්වන බව එහිදී ප්‍රකාශ කළේය. ඒ අනුව එම විවාදයේ පළමු දිනය අප්‍රේල් මස 10 වැනිදා පෙරවරු 11.30 සිට පස්වරු 5.30 දක්වා පැවැත්වීමට තීරණය කර ඇති බව පාර්ලිමේන්තු මහලේකම් කුෂාණි රෝහණධීර මහත්මිය පැවසීය. විවාදයේ දෙවන දිනය සඳහා මැයි මාසයේ දිනයක් යොදාගැනීමට නියමිත බව වාර්තා වෙයි. කථානායක ජගත් වික්‍රමරත්න මහතාගේ ප්‍රධානත්වයෙන් ඊයේ රැස්වූ පාර්ලිමේන්තු කටයුතු පිළිබඳ කාරක සභාවේ දී මෙම තීරණය ගෙන තිබේ. මේ අතර දේශීය ආදායම් පනත් කෙටුම්පත දෙවන වර කියවීමේ විවාදය මාර්තු 20 වැනි දින අයවැය කාරක සභා විවාදයෙන් අනතුරුව පස්වරු 6.00 සිට රාත්‍රී 8 දක්වා පැවැත්වීමට ද මෙහිදී තීරණය වූ බව පාර්ලිමේන්තු මහලේකම්වරිය පැවසීය. පාර්ලිමේන්තුව අප්‍රේල් මාසය සඳහා 08, 09 සහ 10 යන දිනවල දී රැස්වීමට පාර්ලිමේන්තු කටයුතු පිළිබඳ කාරක සභාවේ දී තීරණය වී තිබේ.",
                "source": "https://sinhala.adaderana.lk/"
            }
        ]
    },
    {
        "title": "මාරක රිය අනතුරු දෙකක්",
        "url": "https://sinhala.adaderana.lk/news/207745",
        "cover_image": "https://s3.amazonaws.com/adaderanasinhala/1742094663-650x433.jpg",
        "date_published": "2025-03-16T08:41:00Z",
        "content": "දිවයින පුරා සිදුවූ මාරක රිය අනතුරු දෙකකින් පුද්ගලයින් දෙදෙනෙකු ජීවිතක්ෂයට පත්ව තිබේ. පොලීසිය පැවසුමේ මෙම අනතුරු ඊයේ (15) සහ අද (16)  අලුයම් කාලයේදී සිදුව ඇති බවය.  ඒ අනුව පේරාදෙණිය පොලිස් වසමේ ගම්පොල පේරාදෙණිය මාර්ගයේ අඟුනාවල ප්‍රදේශයේදී මහනුවර දෙස සිට ගම්පොල දෙසට ධාවනය වූ මෝටර් රථයක් මාර්ගයෙන් ඉවතට පැන තාප්පයක ගැටීමෙන් අනතුරක් සිදුව තිබේ. අනතුරින් මෝටර් රථයේ ඉදිරිපස අසුනේ ගමන් ගත් කාන්තාවක් හා පසුපස අසුනේ ගමන් ගත් කාන්තාවක් බරපතළ තුවාල ලබා පේරාදෙණිය රෝහලට ඇතුළත් කිරීමට පියවර ගෙන තිබුණි. එහිදී ඉදිරිපස අසුනේ ගමන් ගත් කාන්තාව ජීවිතක්ෂයට පත්ව තිබේ. මියගොස් ඇත්තේ අවුරුදු 58ක් වූ වෙළම්බඩ ප්‍රදේශයේ පදිංචිකාරියකි. මෝටර් රථයේ රියදුරුට නින්ද යාම හේතුවෙන් මෙම අනතුරු සිදුව ඇති බවට දැනට කරන ලද විමර්ශනයේදී අනාවරණය වී තිබේ. මෝටර් රථයේ රියදුරු අත්අඩංගුවට ගෙන ඇති අතර සිද්ධිය සම්බන්ධව පේරාදෙණිය පොලිසිය වැඩිදුර විමර්ශන සිදුකරති. මේ අතර වැලිවේරිය පොලිස් වසමේ වැලිවේරිය ඇඹරළුව මාර්ගයේ ඇඹරළුව ප්‍රදේශයේදී වැලිවේරිය දෙස සිට කන්දකපාපු හන්දිය දෙසට ධාවනය කළ යතුරු පැදියක් පැදිකරුට පාලනය කර ගැනීමට නොහැකිව මාර්ගයේ පෙරළී ගොස් ප්‍රතිවිරුද්ධ දිශාවෙන් පැමිණි ලොරි රථයක ගැටී අනතුරක් සිදුව තිබේ. අනතුරින් යතුරුපැදිකරු බරපතළ තුවාල ලබා ගම්පහ රෝහලට ඇතුළත් කිරීමට පියවර ගෙන ඇති අතර එහිදි ඔහු ජීවිතක්ෂයට පත්ව තිබේ. මියගොස් ඇත්තේ අවුරුදු 21ක් වූ ඇඹරලුව උතුර ප්‍රදේශයේ පදිංචිකරුවෙකි.",
        "source": "https://sinhala.adaderana.lk/"
    },
    {
        "title": "ඉන්දියාවේ අද්විතීය සංගීතඥයකු වන ඒ.ආර්. රහ්මාන් රෝහල්ගත කෙරේ",
        "url": "https://sinhala.adaderana.lk/sports/207750/%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80%E0%B7%9A-%E0%B6%85%E0%B6%AF%E0%B7%8A%E0%B7%80%E0%B7%92%E0%B6%AD%E0%B7%93%E0%B6%BA-%E0%B7%83%E0%B6%82%E0%B6%9C%E0%B7%93%E0%B6%AD%E0%B6%A5%E0%B6%BA%E0%B6%9A%E0%B7%94-%E0%B7%80%E0%B6%B1-%E0%B6%92.%E0%B6%86%E0%B6%BB%E0%B7%8A.-%E0%B6%BB%E0%B7%84%E0%B7%8A%E0%B6%B8%E0%B7%8F%E0%B6%B1%E0%B7%8A-%E0%B6%BB%E0%B7%9D%E0%B7%84%E0%B6%BD%E0%B7%8A%E0%B6%9C%E0%B6%AD-%E0%B6%9A%E0%B7%99%E0%B6%BB%E0%B7%9A",
        "cover_image": "https://s3.amazonaws.com/adaderanasinhala/1742100563-AR-Rahman_L.jpg",
        "date_published": "2025-03-16T10:11:00Z",
        "content": "ඉන්දියාවේ අද්විතීය සංගීතඥයකු වන ඒ.ආර්. රහ්මාන් රෝහල ගත කර තිබේ. ඉන්දීය මාධ්‍ය වාර්තා කර ඇත්තේ, ඔහුගේ පපුවේ වේදනාවක් හේතුවෙන් මෙලෙස රෝහලට ඇතුළත් කර ඇති බවය. ඉන්දියාවේ පිහිටි චෙන්නායි ඇපලෝ රෝහලේ හදිසි ප්‍රතිකාර අංශයට ඇතුළත් කර ඇති බව වාර්තා වෙයි.  ඉන්දීය මාධ්‍ය වැඩිදුරටත් වාර්තා කර ඇත්තේ, රහ්මාන් මේ වනවිට වෛද්‍ය කණ්ඩායමක දැඩි අධීක්ෂණය යටතේ පසුවන බවය.",
        "source": "https://sinhala.adaderana.lk/"
    },
    {
        "title": "නවසීලන්ත කාන්තා කණ්ඩායමට සුපිරි ජයක්",
        "url": "https://sinhala.adaderana.lk/sports/207740/%E0%B6%B1%E0%B7%80%E0%B7%83%E0%B7%93%E0%B6%BD%E0%B6%B1%E0%B7%8A%E0%B6%AD-%E0%B6%9A%E0%B7%8F%E0%B6%B1%E0%B7%8A%E0%B6%AD%E0%B7%8F-%E0%B6%9A%E0%B6%AB%E0%B7%8A%E0%B6%A9%E0%B7%8F%E0%B6%BA%E0%B6%B8%E0%B6%A7-%E0%B7%83%E0%B7%94%E0%B6%B4%E0%B7%92%E0%B6%BB%E0%B7%92-%E0%B6%A2%E0%B6%BA%E0%B6%9A%E0%B7%8A",
        "cover_image": "https://s3.amazonaws.com/adaderanasinhala/1742086681-sl_L.jpg",
        "date_published": "2025-03-16T06:13:00Z",
        "content": "සංචාරක ශ්‍රී ලංකා කාන්තා කණ්ඩායම හා නවසීලන්ත කාන්තා කණ්ඩායම අතර පැවති දෙවන 20යි 20 තරගයෙන් කඩුලු 7ක පහසු ජයක් ලැබීමට නවසීලන්ත කාන්තා කණ්ඩායම සමත් විය. ක්‍රයිස්චර්ච්හිදී පැවති මෙම තරගයේ පළමුව පන්දුවට පහරදුන් ශ්‍රී ලංකා ක්‍රීඩිකාවන් නියමිත පන්දුවාර 20 අවසානයේ කඩුලු 7ක් දැවී රැස්කර ගත හැකිවූයේ ලකුණු 113ක් පමණි. එහිදී ශ්‍රී ලංකා ඉනිම වෙනුවෙන් මනුදි නානායක්කාර ලකුණු 35ක් රැස්කළාය. පන්දු යැවීමේදී නවසීලන්ත කණ්ඩායම වෙනුවෙන් බ්‍රී ඉලිං සහ ජෙස් කර් කඩුලු දෙක බැගින් දවාගත්හ. පිළිතුරු ඉනිම ක්‍රීඩාකළ නවසීලන්ත කාන්තා කණ්ඩායම පන්දුවාර 18යි පන්දු කදී කඩුලු 3ක් පමණක් දැවී තිබියදී ජයග්‍රාහී ඉලක්කය පසුකර යාමට සමත් විය. නවසීලන්ත කණ්ඩායම වෙනුවෙන් නායක Suzie Bates ලකුණු 47ක් රැස්කළ අතර Brooke Halliday නොදැවී ලකුණු 46ක් රැස්කළේය.",
        "source": "https://sinhala.adaderana.lk/"
    },
    {
        "title": "තැන් කිහිපයකට මි.මී 75 ඉක්මවූ වැසි",
        "url": "https://sinhala.adaderana.lk/news/207739",
        "cover_image": "https://s3.amazonaws.com/adaderanasinhala/1742085109-rain_L.jpg",
        "date_published": "2025-03-16T06:01:00Z",
        "content": "උතුරු, නැගෙනහිර සහ ඌව පළාත්වලත් හම්බන්තොට, පොළොන්නරුව, නුවරඑළිය සහ මාතලේ දිස්ත්‍රික්කවලත් අද (16) දිනයේ විටින් විට වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කරන්නේ, දිවයිනේ සෙසු ප්‍රදේශවල ප.ව. 1.00න් පමණ පසුව තැනින් තැන වැසි හෝ ගිගුරුම් සහිත වැසි ඇතිවිය හැකි බවය.  බස්නාහිර, සබරගමුව, මධ්‍යම, දකුණු සහ වයඹ පළාත්වල ඇතැම් ස්ථානවලට මි.මි. 75ට වැඩි තරමකතද වැසි ඇතිවිය හැකියි. දිවයිනේ දකුණු අර්ධයේ අහස වළාකුලින් බරව පවතී. බස්නාහිර සහ සබරගමුව පළාත්වලත් ගාල්ල, මාතර සහ කුරුණෑගල දිස්ත්‍රික්කවලත් ඇතැම් ස්ථානවල උදෑසන කාලයේදී මීදුම් සහිත තත්ත්වයක් පැවතිය හැකි බව කාලගුණ විද්‍යා දෙපාර්තමේන්තුව නිවේදනය කරයි. ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටී.",
        "source": "https://sinhala.adaderana.lk/"
    },
    {
        "title": "ගිනි අවි සමගින් පුද්ගලයින් පස්දෙනෙකු අත්අඩංගුවට",
        "url": "https://sinhala.adaderana.lk/news/207742",
        "cover_image": "https://s3.amazonaws.com/adaderanasinhala/1742088134-gun-arrested-600.jpg",
        "date_published": "2025-03-16T06:52:00Z",
        "content": "ගිනි අවි සමගින් පුද්ගලයින් පස්දෙනෙකු අත්අඩංගුවට ගත් බව පොලීසිය පවසයි. අත්අඩංගුවට ගෙන ඇත්තේ අහුංගල්ල, පල්ලම, මාපලගම, මහනාන්නේරිය සහ අම්පාර ප්‍රදේශයේ පදිංචිකරුවන් පස්දෙනෙකි. ඊයේ (15) රාත්‍රී කාලයේදී අම්බලන්ගොඩ පොලිස් ස්ථානයේ නිලධාරීන්ට ලද තොරතුරක් මත අම්බලන්ගොඩ නගරයේදී වැටලීමක් සිදුකර තිබේ. එහිදී රිවොල්වර අවියක් එම පතරොම් 02ක් හා 9mm වර්ගයේ පතරොමක් සමග සැකකරුවෙකු අත්අඩංගුවට ගෙන ඇත. අත්අඩංගුවට ගෙන ඇත්තේ 29ක් වූ අහුංගල්ල ප්‍රදේශයේ පදිංචිකරුවෙකි. තවද ඊයේ දහවල් කාලයේදී රස්නායකපුර පොලිස් වසමේ මගුරන්කඩවල ප්‍රදේශයේදී රස්නායකපුර පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත මෙරට නිශ්පාදිත ගිනි අවියක් සන්තකයේ තබාගෙන සිටි සැකකරුවෙකු අත්අඩංගුවට ගෙන ඇත. අත්අඩංගුවට ගෙන ඇත්තේ අවුරුදු 73ක් වූ පල්ලම ප්‍රදේශයේ පදිංචිකරුවෙකි. එමෙන්ම පිටිගල පොලිස් වසමේ පැල්පිට වත්ත ප්‍රදේශයේදී පිටිගල පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත වැටලීමක් සිදුකර මෙරට නිශ්පාදිත ගිනි අවියක් සන්තකයේ තබාගෙන සිටි සැකකරුවෙකු අත්අඩංගුවට ගෙන තිබේ. අත්අඩංගුවට ගෙන ඇත්තේ අවුරුදු 28ක් වූ මාපලගම ප්‍රදේශයේ පදිංචිකරුවෙකි. මේ අතර ඊයේ දහවල් කාලයේදී අම්පාර පොලිස් වසමේ තිස්සපුර ප්‍රදේශයේදී අම්පාර පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත වැටලීමක් සිදුකර තිබේ. එහිදී මෙරට නිෂ්පාදිත ගිනි අවියක් සන්තකයේ තබා ගෙන සිටි සැකකරුවෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ අවුරුදු 48ක් වූ තිස්සපුර, අම්පාර ප්‍රදේශයේ පදිංචිකරුවෙකි. එමෙන්ම නාන්නේරිය පොලිස් වසමේ ඉගිණිමිටිය රක්ෂිතයේ කාටුවැව ප්‍රදේශයේදී නාන්නේරිය පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත වැටලීමක් සිදුකර තිබේ. එහිදී මෙරට නිෂ්පාදිත ගිනි අවි 02ක් සන්තකයේ තබාගෙන සිටි සැකකරුවෙකු අත්අඩංගුවට ගෙන ඇත. අත්අඩංගුවට ගෙන ඇත්තේ අවුරුදු 33ක් වූ මහනාන්නේරිය ප්‍රදේශයේ පදිංචිකරුවෙකි.",
        "source": "https://sinhala.adaderana.lk/"
    },
    {
        "title": "තැපැල් වෘත්තීය සමිති වර්ජනයනකට සැරසෙයි",
        "url": "https://sinhala.adaderana.lk/news/207743",
        "cover_image": "https://s3.amazonaws.com/adaderanasinhala/1742090102-sr-ianka-post-600.jpg",
        "date_published": "2025-03-16T07:23:00Z",
        "content": "තැපැල් දෙපාර්තමේන්තුවේ පවතින පුරප්පාඩු පිරවීම ඇතුළු ගැටලු 7ක් මුල්කර ගනිමින් තැපැල් හා විදුලි සංදේශ නිලධාරීන්ගේ සංගමය සහ ඒකාබද්ද තැපැල් වෘත්තීය සමිති පෙරමුණ වැඩවර්ජනයක් ආරම්භ කරන බව එම සංගම් පවසයි. ඒකාබද්ද තැපැල් වෘත්තීය සමිති පෙරමුණේ සම කැඳවුම්කරු චින්තක බණ්ඩාර මහතා සඳහන් කළේ අද (16) පස්වරු 4 සිට එළැඹෙන 18වනදා දක්වා පැය 48ක සංකේත වැඩවර්ජනයක් ක්‍රියාත්මක කරන බවය. තැපැල් දෙපාර්තමේන්තුවේ 7,500ක පමණ සේවක හිඟයක් පවතින අතර ඊට විසදුම් ඉල්ලා මෙම වෘත්තීය ක්‍රියාමාර්ගය ගන්නා බව ඔහු සඳහන් කළේය.",
        "source": "https://sinhala.adaderana.lk/"
    },
    {
        "title": "අලුත උපන් බිළිඳු මළ සිරුරක් හමුවෙයි",
        "url": "https://sinhala.adaderana.lk/news/207744",
        "cover_image": "https://s3.amazonaws.com/adaderanasinhala/1742091851-new-baby-death-body-600.jpg",
        "date_published": "2025-03-16T07:54:00Z",
        "content": "සන්දවේලි පොලිස් වසමේ දේවපුරම් ක්‍රීඩාංගනය අසළ කැලෑබද ප්‍රදේශයක් තුළ අලුත උපන් නාදුනන බිළිඳු මළ සිරුරක් හමුව තිබේ. සන්දවේලි පොලීසියට ලද තොරතුරක් මත ඊයේ (15) දින හමුවී ඇති මෙම බිළිඳු මළ සිරුරේ අනන්‍යතාවය මෙතෙක් තහවුරු වී නොමැති බවද පොලීසිය පවසයි. මෘත ශරීරය පශ්චාත් මරණ පරීක්ෂණය සඳහා මඩකලපුව රෝහලේ මෘත ශරීරාගාරයේ තැන්පත් කර තිබේ. සිද්ධිය සම්බන්ධව සන්දිවේලි පොලීසිය විසින් වැඩිදුර විමර්ෂණ සිදුකරති.",
        "source": "https://sinhala.adaderana.lk/"
    },
    {
        "title": "ගුවන් සේවිකාවන් දෙදෙනෙකුට ලිංගික අඩත්තේට්ටම් කළ මගියෙකු  අත්අඩංගුවට",
        "url": "https://sinhala.adaderana.lk/news/207747",
        "cover_image": "https://s3.amazonaws.com/adaderanasinhala/1742098573-sri-lankan-air-hoster-600.jpg",
        "date_published": "2025-03-16T09:46:00Z",
        "content": "සිංගප්පූරුවේ සිට කටුනායක ගුවන් තොටුපොළ වෙත පැමිණි ගුවන් යානයක් තුළ සේවය කරමින් සිටි ගුවන් සේවිකාවන් දෙදෙනෙකුට ලිංගික අඩත්තේට්ටම් සිදු කිරීමට තැත්කළ මගියෙකු ගුවන් තොටුපොළ පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ කොළඹ අතුරුගිරිය ප්‍රදේශයේ පදිංචි 38 හැවිරිදි අයෙකි. සැකකරු ඊයේ (15) දින රාත්‍රී 10.00ට සිංගප්පුරුවේ සිට ශ්‍රී ලංන්කන් ගුවන් සේවයේ ගුවන් යානයකින් කටුනායක ගුවන් තොටුපොළ වෙත පැමිණ තිබුණි. එසේ පැමිණෙන අතරවාරයේදී අධික ලෙස බීමත්ව එම ගුවන් යානයේ සේවය කළ ගුවන් සේවිකාවන් දෙදෙනෙකුට ලිංගික අඩත්තේට්ටම් කිරීමට සැකකරු උත්සාහා දරා තිබේ. ඒ අනුව මෙම සිදුවීම සම්බන්දව ගුවන් සේවිකාවන් දෙදෙනා ගුවන් යානයේ නියමුවා වෙත වාර්තා කිරීමෙන් අනතුරුව ඔහු පිළිබඳව කටුනායක ගුවන් තොටුපොළ පාලක මැදිරි මධ්‍යස්ථානය දැනුවත් කිරීමට පියවර ගෙන තිබුණි. එහිදි ගුවන් යානය කටුනායක ගුවන් තොටුපොළ වෙත ගොඩ බැස්සවීමෙන් අනතුරුව ශ්‍රී ලංකන් ගුනන් සේවයේ ආරක්ෂක නිලධාරීන් මොහු අත්අඩංගුවට ගෙන කටුනායක පොලීසිය වෙත රැගෙන විත් භාර දි තිබේ. මෙම සිදුවීම සම්බන්ධව ගුවන් සේවිකාවන් දෙදෙනාගෙන්ද ප්‍රකාශ සටහන් කරගෙන ඇති අතර අදාළ ගුවන් මගියා මීගමුව අධිකරණ වෛද්‍යවරයා වෙත ඉදිරිපත් කර අධික ලෙස බීමත්ව සිටින බවටද තහවුරු කරගෙන තිබේ. මෙම සිදුවීම ශ්‍රී ලංකා ගුවන් අවකාශය තුළ සිදුවී ඇති බැවින් සැකකරු සම්බන්ධව අද (16) කොළඹ අංක 01 මහෙස්ත්‍රාත් අධිකරණය වෙත ඉදිරිපත් කිරීමටද නියමිතය.",
        "source": "https://sinhala.adaderana.lk/"
    },
    {
        "title": "රට රැකියා සඳහා යන්න ඉන්න අයට පණිවුඩයක්",
        "url": "https://sinhala.adaderana.lk/news/207751",
        "cover_image": "https://s3.amazonaws.com/adaderanasinhala/1742101666-job-l.jpg",
        "date_published": "2025-03-16T10:37:00Z",
        "content": "ඉදිරයේදී රජය විසින් දකුණු කොරියාව, ජපානය සහ ඊශ්‍රායලය යන රටවල විදේශ රැකියා අවස්ථා ලබාදීමට අපේක්ෂා කරන ආකාරය පිළිබඳ ජාතික ජන බලවේගයේ පාර්ලිමේන්තු මන්ත්‍රී අජිත් ගිහාන් මහතා පැහැදිලි කිරීමක් සිදුකළේය. ඊයේ (15) පාර්ලිමේන්තු විවාදයට එක්වෙමින් ඔහු ඒ බව පැහැදිලි කළේය. මන්ත්‍රීවරයා එලෙස පැහැදිලි කරමින් සඳහන් කළේ, ඉදිරියේදී දකුණු කොරියාවේ රැකියා අවස්ථා 7,600ක ප්‍රමාණයක් ශ්‍රී ලාංකිකයින් වෙත ලබාදීමට අපේක්ෂා කරන බවය. මීට අමතරව ජපානයේ රැකියා අවස්ථා 9,300ක් පමණ ප්‍රමාණයක් සහ ඊශ්‍රායලයේ රැකියා අවස්ථා 15,900ක් පමණ ප්‍රමාණයක් ලබාදීමට අපේක්ෂා කරන බවද මන්ත්‍රීවරයා පැවසීය. මෙම රැකියා ඉදිකිරීම්, ධීවර, කෘෂිකර්ම, සත්ත්ව අභිජනන සහ සේවා අංශ යන ක්ෂේත්‍රයේ සඳහා ලබාදෙන බවද මන්ත්‍රීවරයා එහිදී පැවසීය. මේ සම්බන්ධව වැඩිදුරටත් අදහදස් දැක්වූ පාර්ලිමේන්තු මන්ත්‍රී අජිත් ගිහාන් මහතා,",
        "source": "https://sinhala.adaderana.lk/"
    },
    {
        "title": "සාමාන්‍ය පෙල විභාගය ගැන දැනුවත් කිරීමේ විශේෂ ප්‍රවෘත්ති සාකච්ඡාව",
        "url": "https://sinhala.adaderana.lk/news/207752",
        "cover_image": "https://s3.amazonaws.com/adaderanasinhala/1742102060-amith-jayasundara-600.jpg",
        "date_published": "2025-03-16T10:44:00Z",
        "content": "හෙට (17) පැවැත්වෙන අ.පො.ස. (සා. පෙළ) විභාගයේ පූර්ව සූදානම් කටයුතු පිළිබඳ විශේෂ ප්‍රවෘත්ති සාකච්ඡාවක් මේ වන විට ශ්‍රී ලංකා විභාග දෙපාර්තමේන්තුවේදී පැවැත්වේ. ඒ විභාග කොමසාරිස් ජනරාල් අමිත් ජයසුන්දර මහතාගේ ප්‍රධානත්වයෙනි. එම ප්‍රවෘත්ති සාකච්ඡාව ඉහතින්.",
        "source": "https://sinhala.adaderana.lk/"
    },
    {
        "title": "ඇමති නලින්ද සෞඛ්‍ය වෘත්තිකයින්ට දුන් පණිවුඩය",
        "url": "https://sinhala.adaderana.lk/news/207753",
        "cover_image": "https://s3.amazonaws.com/adaderanasinhala/1742104335-Nalinda-Jayathissa_L.jpg",
        "date_published": "2025-03-16T11:16:00Z",
        "content": "රෝගීන් ඇපයට තබාගෙන, රෝගීන් දුෂ්කරතාවයට පත්වන අයුරින්, සෞඛ්‍ය සේවය අඩපණ වන ආකාරයට කිසිවෙක් කටයුතු කරනවානම් ජනතාවගේ පැත්තේ සිටගෙන ඒ වෙනුවෙන් තීන්දු ගැනීමට වත්මන් රජය බැඳීසිටින බව අමාත්‍ය වෛද්‍ය නලින්ද ජයතිස්ස මහතා පවසයි. සෞඛ්‍ය හා ජනමාධ්‍ය අමාත්‍යවරයා මෙහිදී අවධාරණය කර සිටියේ,  ඒ වෙනුවෙන් නොපැකිළිව කටයුතු කරන බවය.  අමාත්‍යවරයා ඒ බව කියා සිටියේ ලෝක වකුගඩු දිනය වෙනුවෙන් සමස්ත ලංකා වකුගඩු රෝගීන්ගේ සංගමය සංවිධානය කරන ලද ලෝක වකුගඩු දින සැමරුම් උත්සවයට ප්‍රධාන ආරාධිත අමුත්තා ලෙස එක්වෙමින් ය.  වත්මන් රජයේ  ප්‍රමුඛ අරමුණ ජනතාවගේ සෞඛ්‍ය තත්ත්වය මෙන් ම සෞඛ්‍ය ආරකෂාව බවත්, මෙම පණිවුඩය තේරුම් ගෙන සියලු සෞඛ්‍ය වෘත්තිකයන් කටයුතු කරනු ඇතැයි සෞඛ්‍ය අමාත්‍යාංශයත්, රජයත් බලාපොරොත්තු වන බව සෞඛ්‍ය හා ජනමාධ්‍ය අමාත්‍යවරයා මෙහිදී සඳහන් කළේය. එමෙන්ම සෞඛ්‍ය වෘත්තිකයින් සමග සාකච්ඡාකර විසදාගත නොහැකි ගැටලු, ප්‍රශ්න  කිසිවක් නොමැති බවත්, ඒ වෙනුවෙන් රජය ඕනෑම අවස්ථාවක කැපවීමට සූදානම් බව ද අමාත්‍යවරයා පැවසීය. කලින් පැවති රජයන්, කටයුතු කළ ආකාරයට නොව ජනතාවට, සෞඛ්‍ය වෘත්තිකයින්ට අවශ්‍ය ඕනෑම ගැටලුවක්, ප්‍රශ්නයක් වර්තමාන රජය සමග සාකච්ඡා කර විසඳාගැනීමට හැකියාව ඇති බවත්, එම  සාකච්ඡාවලට රජයක් ලෙස ජනතාවගේ පැත්තේ සිට ගෙන විසඳුම් ලබා දෙන්නට ඕනෑම අවස්ථාවක සූදානම් බව ද අමාත්‍යවරයා මෙහි දී අවධාරණය කර සිටියේ ය. ලක්ෂ එකහමාරක සෞඛ්‍ය බලඇණියක් මෙරට සෞඛ්‍ය ක්ෂේත්‍රයේ කටයුතු කරන බවත්, ඔවුන්ගේ සේවාව මෙරටට අත්‍යවශ්‍ය බව ද, එම පිරිස විශාල කාර්යභාරයක් උසුලමින් කටයුතු කරන බව ද අමාත්‍යවරයා මෙහිදී සිහිපත් කළේය. වාට්ටුවට, බාහිර රෝගී අංශයට, සායනයට, විවිධ  දුෂ්කරතාවයන් සමග පැමිණෙන රෝගියා වෙනුවෙන් ඉහළ ම සත්කාරය ලබාදීම සෞඛ්‍ය වෘත්තිකයන්ගේ  වගකීමක්, යුතුකමක්  බව ද සෞඛ්‍ය හා ජනමාධ්‍ය අමාත්‍යවරයා මෙහිදී පෙන්වා දුන්නේ ය. රාජ්‍ය සංවිධාන, රාජ්‍ය නොවන සංවිධාන, ස්වේච්ඡා සංවිධාන මේ සියලු දෙනාගේම  අවසන් බලාපොරොත්තුව මෙරට සෑම පුරවැසියෙකුටම උසස් සෞඛ්‍ය සම්පන්න ජීවිතයක් අත්පත් කර දිම බව පෙන්වා දුන් අමාත්‍යවරයා, එයට රජය විසින් වියදම් කරනු ලබන්නේ ජනතාව විසින් ම ගෙවන බදු මුදල් බවත්, වත්මන් රජයේ අපේක්ෂාව මෙරට ජනයාගෙන් භාණ්ඩාගාරයට එකතු කරන සෑම බදු රුපියලකටම අවශ්‍ය කරන ඉහළ ම වටිනාකම ලබා දීම බව ද පැවසීය. ජාතික සැලැස්මකට අනූව කටයුතු කිරීම වත්මන් රජයේ  අපේක්ෂාව බව ද පැවසූ අමාත්‍යවරයා කිසිඳු අවස්ථාවක දේශපාලඥයින්ගේ ප්‍රතිරූප ඉහළ නැංවීමට අදහස් නොකරන බවත්, ඒ වෙනුවට ජනතා සේවය නිබඳව සිදු කරන බව ද වැඩිදුරටත් පැවසී ය.",
        "source": "https://sinhala.adaderana.lk/"
    },
    {
        "title": "කොහුවල දී මුදල් කොල්ලකෑමකට උත්සහ කළ පුද්ගලයෙකුට ගල් ප්‍රහාරයක්",
        "url": "https://sinhala.adaderana.lk/news/207757",
        "cover_image": "https://s3.amazonaws.com/adaderanasinhala/1742113716-deth-body_L.jpg",
        "date_published": "2025-03-16T13:56:00Z",
        "content": "පාසල් සිසුවකුගේ මුදල් පසුම්බියක් කොල්ලකෑ පුද්ගලයෙකුට අවට සිටි පිරිස් විසින් ගල්මුල්වලින් පහරදීමේ සිදුවීමක් කොහුවල ප්‍රදේශයෙන් වාර්තා විය. පසුව කොල්ලකරුගේ මළ සිරුර නුගේගොඩ, නාලන්දාරාම මාර්ගයේ තිබී සොයාගෙන ඇති බව පොලීසිය පැවසීය. ඊයේ (16) දිනයේ කොහුවල ප්‍රදේශයේ පාසල් සිසුවකුට තියුණු ආයුධයක් පෙන්වා තර්ජනය කර සිසුවාගේ මුදල් පසුම්බිය කොල්ලකෑමට අදාළ පුද්ගලයා කටයුතු කර තිබුණි. එම අවස්ථාවේ අවට සිටි පිරිස් විසින් කොල්ලකරුට ගල්මුල්වලින් පහරදී ඇති අතර පහරකෑම් මධ්‍යයේ ඔහු පළාගොස් ඇති බව සඳහන්ය. කෙසේවෙතත් පසුව එම පුද්ගලයාගේ මළ සිරුර නුගේගොඩ, නාලන්දාරාම මාර්ගයේ ඇවිදින මංතීරුව අසල තිබී ඊයේ පස්වරුවේ සොයාගෙන ඇති බව පොලීසිය සඳහන් කළේය. මියගිය පුද්ගලයාගේ හිස පිටුපස සහ කන ආශ්‍රිත ප්‍රදේශයේ තුවාල නිරීක්ෂණය වන බව ද පොලීසිය පැවසීය. එම පුද්ගලයාගේ අනන්‍යතාව මෙතෙක් තහවුරු වී නොමැති අතර සිද්ධිය සම්බන්ධයෙන් කොහුවල පොලීසිය වැඩිදුර විමර්ශන සිදුකරයි.",
        "source": "https://sinhala.adaderana.lk/"
    },
    {
        "title": "සාමාන්‍ය පෙළ අපේක්ෂකයින්ට විශේෂ සිහිපත් කිරීමක්",
        "url": "https://sinhala.adaderana.lk/news/207754",
        "cover_image": "https://s3.amazonaws.com/adaderanasinhala/1742104988-OL-Exam-600.jpg",
        "date_published": "2025-03-16T11:33:00Z",
        "content": "මෙවර සාමාන්‍ය පෙළ විභාගය සඳහා අපෙක්ෂකයින් 474,147 අයදුම් කර ඇතැයි විභාග කොමසාරිස් ජනරාල් අමිත් ජයසුන්දර මහතා පවසයි. හෙට දිනයේදී පැවැත්වෙන අ.පො.ස සාමාන්‍ය පෙළ විභාගය සම්බන්ධළු අද (16) පැවැති විශේෂ ප්‍රවෘත්ති සාකච්ඡාවට එක්වෙමින් ඒ මහතා මේ බව පැවසීය. එම අයදුම්කරුවන් අතුරින් පාසල් අපේක්ෂකයින් 398,182ක් සහ පෞද්ගලික අපේක්ෂකයින් 75, 968ක්ද සිටින බවත් ඔහු පැවසීය. එමෙන්ම හෙට දිනයෙන් ආරම්භ වීමට මෙම විභාගය සඳහා කල් ඇතිව විභාග ශාලාව වෙත පැමිණෙන ලෙසත් අනවශ ද්‍රව්‍ය විභාග ශාලාවට රැගෙන ඒමෙන් වළකින ලෙසත් විභාග කොමසාරිවරයා අපේක්ෂකයින්ගෙන් විශේෂ ඉල්ලීමක්ද සිදුකරනු ලැබීය. ඒ අනුව මෙය යම් අයෙක් උල්ලංඝනය කළ හොත් විභාග වරදක් ලෙස සළකා උපරිම විනය ක්‍රියාමාර්ග ගන්නා බවත් එය අවුරුදු 05කට විභාග තහනමක් පැනවීමේ හැකියාව ඇති බවත් මෙහිදී පැවසීය. මේ සම්බන්දව වැඩිදුරටත් අදහස් දැක්වූ විභාග කොමසාරිස් ජනරාල් අමිත් ජයසුන්දර මහතා,",
        "source": "https://sinhala.adaderana.lk/"
    },
    {
        "title": "සාපෙළ විභාග කාල සීමාවේදී ආපදා කළමනාකරණ ඒකකයෙන් විශේෂ වැඩපිළිවෙළක්",
        "url": "https://sinhala.adaderana.lk/news/207759",
        "cover_image": "https://s3.amazonaws.com/adaderanasinhala/1742114494-apada-600.jpg",
        "date_published": "2025-03-16T14:11:00Z",
        "content": "සාපෙළ විභාග පැවැත්වෙන කාල සීමාව තුළ සිදුවිය හැකි අනපේක්ෂිත කාලගුණ තත්ත්වයන් හේතුවෙන් සිදුවිය හැකි බාධා මගහරවා ගනිමින් විභාගය පවත්වා ගෙන යාම සඳහා ආපදා කළමනාකරණ මධ්‍යස්ථානය සහ විභාග දෙපාර්තමේන්තුව එක්ව විශේෂ ඒකාබද්ධ වැඩසටහනක් ක්‍රියාත්මක කිරීමට සැලසුම් කර තිබේ. ඒ අනුව මෙවර සාමාන්‍ය පෙළ විභාග කාලසීමාව තුළ විභාගයට පෙනී සිටින දූදරුවන්ට මෙන්ම විභාග රාජකාරි සඳහා සම්බන්ධ වන නිලධාරීන් හට ආපදා හේතුවෙන් මුහුණුදීමට සිදුවිය හැකි බාධා මග හැරගැනීම සදහා හදිසි ප්‍රතිචාර දැක්වීමේ සම්බන්ධීකරණ යාන්ත්‍රණය ශක්තිමත් කිරීමටත් සියලු පාර්ශ්වකාර ආයතන විසින් ඉටු කළ යුතු වගකීම් මෙම ඒකාබද්ධ සැලැස්ම තුළින් පෙන්වා දී ඇත. ආපදා කළමනාකරණ මධ්‍යස්ථානය විසින් විභාග දෙපාර්තමේන්තුව සමග ත්‍රිවිධ ත්‍රිවිධ හමුදාව පොලීසිය ඇතුළු ආපදා කළමනාකරණ ක්‍රියාවලිය හා සම්බන්ධ පාර්ශවකාර ආයතන සම්බන්ධීකරණයෙන් විභාගය පැවැත්වෙන කාල සීමාව තුළ ඇතිවිය හැකි බාධා කළමනාකරණය කර ගැනීම සදහා අවශ්‍ය මාර්ගෝපදේශ අදාළ අංශ වෙත මේ වන විටත් නිකුත් කිරීමට කටයුතු කර තිබේ. එහිදී යම් සිදු දරුවකුට ආපදාවක් නිසා විභාගයට පෙනී සිටීමට බාධාකාරී තත්ත්වයක් පවතී නම් ආපදා කළමනාකරණ මධ්‍යස්ථානයේ හදිසි ඇමතුම් අංක 117 හෝ ආපදා කළමනාකරණ මධ්‍යස්ථාන විශේෂ ඒකාබද්ධ හදිසි මෙහෙයුම් මැදිරි අංක වන 0113 668 020/ 0113 668 100 / 0113 668 013 / 0113 668 010 සහ 076 3 117 117 යන අංක වෙත ඇමතිය හැකිය. මීට අමතරව විභාග දෙපාර්තමේන්තු හදිසි ඇමතුම් අංක 1911  යන දුරකථන අංකයට ඒ බව දැන්විය හැකි අතර හැකි ඉක්මනින් එම බාධා ඉවත්කර ගැනීමට අවශ්‍ය සම්බන්ධීකරණය සිදු කර ගත හැකි බවද ආපදා කළමනාකරණ මධ්‍යස්ථානය අදාළ පාර්ශ්වයන් වෙත දැනුම් දී තිබේ.",
        "source": "https://sinhala.adaderana.lk/"
    },
    {
        "title": "පුංචි ඡන්දයේ නාම යෝජනා ගැන මැතිවරණ කොමිසමෙන් දැනුවත් කිරීමක්",
        "url": "https://sinhala.adaderana.lk/news/207756",
        "cover_image": "https://s3.amazonaws.com/adaderanasinhala/1742110730-election-commission-sri-lanka-600.jpg",
        "date_published": "2025-03-16T13:08:00Z",
        "content": "පළාත් පාලන ආයතන ඡන්ද විමසීමට අදාළ නාමයෝජනා පත්‍ර ප්‍රතික්ෂේප වීම් සිදුවිය හැකි ආකරයන් සම්බන්ධව මැතිවරණ කොමිසම විශේෂ නිවේදනයක් නිකුත් කර තිබේ. ඒ අනුව කරුණු 11කින් නිකුත් කර ඇති මෙම නිවේදනය මගින් එම කොමිසම ස﻿ඳහන් කර ඇත්තේ යම් කිසි අපේක්ෂකයෙකු නාමයෝජනා පත්‍රයේ අත්සන් කර නොතිබීම මගින් එම අපේක්ෂකයාගේ නම නාමයෝජනා පත්‍රයෙන් ඉවත් විය යුතු බවත් මෙම නම සඳහා වෙනත් නමක් ආදේශ කිරිමට හිමිකමක් නොමැති බවත්ය. තවද අපේක්ෂකයා වෙනුවෙන් තැන්පත් කළ ඇප මුදල් රාජසන්තක වන බවද එම නිවේදනයේ සඳහන් වේ. එම නිවේදනය පහතින්.",
        "source": "https://sinhala.adaderana.lk/"
    },
    {
        "title": "දුප්පත් නොවී ඉන්න අවශ්‍ය මුදල මෙන්න",
        "url": "https://sinhala.adaderana.lk/news/207760",
        "cover_image": "https://s3.amazonaws.com/adaderanasinhala/1742120082-poor_L.jpg",
        "date_published": "2025-03-16T15:32:00Z",
        "content": "2025 ජනවාරි මාසය සඳහා වන නිල දරිද්‍රතා රේඛා සටහන නිකුත් කර තිබේ. ජනලේඛන හා සංඛ්‍යාලේඛන දෙපාර්තමේන්තුව විසින් මෙම සටහන ප්‍රකාශයට පත්කරනු ලබයි. අදාළ සටහනට අනුව පුද්ගලයෙකු හට සිය මූලික අවශ්‍යතා සපුරා ගැනීම සඳහා මාසයක් තුළ අවශ්‍ය කෙරෙන අවම මුදල 2025 ජනවාරි මාසයේ දී රු. 16,334 ක් ලෙසින් දක්වා ඇත. එය 2024 දෙසැම්බර් මාසයේ දී වාර්තා වී තිබූ අගය වන රු. 16,191 ට වඩා 0.88%ක වැඩිවීමකි. ජනලේඛන හා සංඛ්‍යාලේඛන දෙපාර්තමේන්තුව පවසන පරිදි 2025 ජනවාරි මාසයේ දී ජාතික පාරිභෝගික මිල දර්ශකයට අනුව මෙරට උද්ධමනය ඊට පෙර මාසයට සාපේක්ෂව ඉහළ ගොස් තිබීම මෙලෙස දරිද්‍රතා සීමාව ඉහළ යාමට ප්‍රධාන වශයෙන් හේතු වී තිබේ. දරිද්‍රතා රේඛා සටහන දිස්ත්‍රික්ක මට්ටමින් ප්‍රකාශයට පත්කෙරෙන අතර එහිදී ඉහළම අගය කොළඹ දිස්ත්‍රික්කයෙන් වාර්තා වේ. ඊට අනුව කොළඹ දිස්ත්‍රික්කය තුළ වෙසෙන  පුද්ගලයෙකුට රු. 17,617 ක් සිය අවම මූලික අවශ්‍යතා සපුරා ගැනීමට අවශ්‍ය වනු ඇත. අවම අගය මොනරාගල දිස්ත්‍රික්කයෙන් වාර්තා වන අතර එය රු. 15,618 කි. ජනලේඛන හා සංඛ්‍යාලේඛන දෙපාර්තමේන්තුව විසින් 2025 ජනවාරි මාසයට අදාළව ප්‍රකාශයට පත් කරන ලද නවතම දරිද්‍රතා රේඛා සටහන පහතින් දැක්වේ.",
        "source": "https://sinhala.adaderana.lk/"
    },
    {
        "title": "වැලිගම වෙඩිතැබීමට සෙසු සැකකරුවන්ව අත්අඩංගුවට නොගන්නැයි නියෝගයක්",
        "url": "https://sinhala.adaderana.lk/news/207761",
        "cover_image": "https://s3.amazonaws.com/adaderanasinhala/1742121468-deshabandu-l.jpg",
        "date_published": "2025-03-16T15:32:00Z",
        "content": "වැලිගම ප්‍රදේශයේදී සිදු වූ වෙඩි තැබීමකට අදාළ සැකකරුවන් වශයෙන් ධුරයේ රාජකාරී අත්හිටුවන ලද පොලිස්පති දේශබන්දු තෙන්නකෝන් සහ තවත් සැකකරුවන් 06දෙනෙකු අත්අඩංගුවට ගන්නා ලෙසට නිකුත්කර තිබූ නියෝගයට අදාළව නීතිපතිවරයා විසින් අද (16) විශේෂ දැනුම්දීමක් සිදුකර තිබේ. පොලිස් මාධ්‍ය කොට්ඨාසය නිවේදනයක් නිකුත් කරමින් සඳහන් කළේ, අභියාචනාධිකරණයේදී ඇතිකර ගත් එකඟතාව මත මූලික විමර්ශන අවසන් වනතෙක් කොළඹ අපරාධ කොට්ඨාසයේ ස්ථානාධිපති ඇතුළු සැකකරුවන් 06දෙනා අත්අඩංගුවට නොගන්නා ලෙසට නීතිපතිවරයා විසින් අපරාධ පරීක්ෂණ දෙපාර්තමේන්තුවට උපදෙස් ලබාදුන් බවයි. ඒ අනුව අපරාධ පරීක්ෂණ දෙපාර්තමේන්තුවේ පෙනී සිටීමෙන් පසු ඔවුන්ගේ ප්‍රකාශ සටහන් කර ගන්නා ලෙසට නීතිපතිවරයා උපදෙස් දී ඇති බව පොලිස් මාධ්‍ය කොට්ඨාසය සිය නිවේදනයෙන් දන්වා සිටියි. මාතර මහෙස්ත්‍රාත් අධිකරණය පසුගියදා පොලිස්පති දේශබන්දු තෙන්නකෝන් ඇතුළුව මෙම සැකකරුවන් 06 දෙනා අත්අඩංගුවට ගන්නා ලෙසට නියෝගයක් නිකුත්කර තිබුණි.",
        "source": "https://sinhala.adaderana.lk/"
    },
    {
        "title": "බටලන්ද වාර්තාව ගැන හිටපු ජනපති රනිල්ගේ විශේෂ ප්‍රකාශය",
        "url": "https://sinhala.adaderana.lk/news/207755",
        "cover_image": "https://s3.amazonaws.com/adaderanasinhala/1742107351-ranil-600.jpg",
        "date_published": "2025-03-16T11:59:00Z",
        "content": "බටලන්ද කොමිෂන් සභා වාර්තාව සම්බන්ධව හිටපු ජනාධිපති රනිල් වික්‍රමසිංහ මහතා විශේෂ ප්‍රකාශයක් අද (16) සිදු කරනු ලැබීය. ඒ මගින් හිටපු ජනාධිපතිවරයා පෙන්වා දෙන්නේ 88-90 කාලවලදී ජනතා විමුක්ති පෙරමුණ විසින් සිදුකළ දරුණු ත්‍රස්තවාදී ක්‍රියා සම්බන්ධව එම කොමිෂන් සභා වාර්තාවේ දැක්වෙන බවය. හිටපු ජනාධිපති රනිල් වික්‍රමසිංහ මහතා නිකුත් කළ එම විශේෂ ප්‍රකාශය ඉහතින්.",
        "source": "https://sinhala.adaderana.lk/"
    },
    {
        "title": "ඇල්ල වැල්ලවාය මාර්ගයේ  එක් මංතීරුවක් විවෘත කෙරේ",
        "url": "https://www.itnnews.lk/2025/03/16/672345/",
        "cover_image": "https://www.itnnews.lk/wp-content/uploads/2025/03/para-1-860x615.jpg",
        "date_published": "2025-03-16T07:07:46Z",
        "content": "ඇල්ල වැල්ලවාය මාර්ගයේ නායයාමේ අවදානම හේතුවෙන් රාත්‍රී කාලයේ දී අත්හිටුවා තිබූ ධාවන කටයුතු අද සිට යළි යථා තත්ත්වයට පත්කර තිබෙනවා. දවසේ පැය 24 පුරා එක් මංතීරුවක් විවෘත කර තබන බවයි පොලීසිය පවසන්නේ. ඇල්ල වැල්ලවාය මාර්ගයේ කරදගොල්ල ප්‍රදේශයේ පසුගියදා ඇතිවූ නායයාමෙන් මාර්ගය තාවකාලිකව වසා දැමුණා. පසුව එක් මංතීරුවක් දිවා කාලයට පමණක් විවෘතකර රාත්‍රී කාලයේ දී වාහන ධාවනය සම්පූර්ණයෙන්ම තහනම් කර තිබුණා. මේ වන විට එම ස්ථානයේ අවදානම් තත්ත්වය අවම මට්ටමක පැවතීම හේතුවෙන් එක් මන්තීරුවක් පැය 24 පුරා විවෘත කර තැබීමට තීරණය කර තිබෙනවා. කෙසේ වෙතත් එම ස්ථානයෙන් රථවාහන ධාවනය කිරීමේ දී දැඩි අවදානය යොමු කරන ලෙසයි පොලීසියි ඉල්ලා සිටින්නේ.",
        "source": "https://www.itnnews.lk/"
    },
    {
        "title": "පොහොර සහනාධාර මුදල් වංචා කළ නිලධාරිනියක් අත්අඩංගුවට",
        "url": "https://www.itnnews.lk/2025/03/16/672273/",
        "cover_image": "https://www.itnnews.lk/wp-content/uploads/2025/03/polisi-1-860x615.jpg",
        "date_published": "2025-03-16T06:05:40Z",
        "content": "පොහොර සහනාධාර මුදල් වංචා කළ බව කියන ගොවිජන සංවර්ධන නිලධාරිනියක් අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා. මෙසේ අත්අඩංගුවට ගෙන ඇත්තේ ගොවිජන සංවර්ධන දෙපාර්තමේන්තුවේ අනුරාධපුර කාර්යාලයේ සේවිකාවක්. පොලීසිය පවසන්නේ  සැකකාරිය 2024/25 මහකන්නයට අදාල නිකුත් කළ පොහොර සහනාධාර මුදල් රුපියල් මිලියන 2.6 ක් වංචා කර ඇති බවයි. ගොවිජන සේවා කොමසාරිස් ජනරාල්වරයා කළ පැමිණිල්ලක් මත කළ විමර්ශනයකදී ඇය අත්අඩංගුවට තිබෙනවා.",
        "source": "https://www.itnnews.lk/"
    },
    {
        "title": "සංගීත ප්‍රසංගය පොරපිටියක් කළ පිරිසෙන් 6ක් අත්අඩංගුවට",
        "url": "https://sinhala.adaderana.lk/news.php?nid=207762",
        "cover_image": null,
        "date_published": "2025-03-16T16:19:00Z",
        "content": "මැදිරිගිරිය, දිවුලන්කඩවල ප්‍රදේශයේ පැවති සංගීත සංදර්ශනයක් අතරතුර ඇති වූ ප්‍රචණ්ඩකාරී සිදුවීම් සම්බන්ධයෙන් සැකකරුවන් හය දෙනෙකු අත්අඩංගුවට ගෙන ඇත. පොලීසිය පැවසුවේ මැදිරිගිරියේ පදිංචි හය දෙනෙකු මෙලෙස අත්අඩංගුවට ගත් බවය. පෙරේදා (14) රාත්‍රියේ දිවුලන්කඩවල ජනාධිපති විද්‍යාල ක්‍රීඩාංගණයේ පැවති සංගීත සංදර්ශනයක් අතරතුර මෙම කළහකාරී තත්ත්වය හටගෙන තිබුණි. සංගීත සංදර්ශනය සඳහා සහභාගී වන බවට ප්‍රකාශ වී තිබු ගායකයින් දෙපළක් ඒ සඳහා සහභාගී නොවීම හේතුවෙන් මෙම කළහකාරී තත්ත්වය හට ගෙන ඇති බව වාර්තා වේ. ගායක ගායිකාවන් පිරිසකගේ සහභාගීත්වයෙන් එම සංගීත සංදර්ශනය පැවැත්වෙන බවට සංවිධායකයින් විසින් ප්‍රචාරක කටයුතු සිදුකර තිබී ඇති අතර ඒ සඳහා රුපියල් 1,000 සහ 2,500 ලෙස ප්‍රවේශ පත්‍ර අලෙවි කිරීමට ද පියවර ගෙන තිබිණි. කෙසේ වෙතත් සංගීත සංදර්ශනය ආරම්භ වී එව අවසන් වන තුරුම ඊට සහභාගීවීමට නියමිතව සිටි ගායකයින් දෙපළක් පැමිණ නොමැති බව සඳහන් වේ. පසුව සංදර්ශනය අවසන් කරන බවට අලුයම 1.30ට පමණ නිවේදකයා දැනුම් දී ඇති නමුක් අදාළ ගායකයින් දෙපළක් නොපැමිනීමත් සමඟ ප්‍රකෝපකාරී ලෙස හැසිරුණු පිරිස් ප්‍රසංගයේ පුටු ඇතුළු දේපළ මෙන්ම සංගීත කණ්ඩායමේ සංගීත භාණ්ඩවලට ද පහරදී අලාභහානි සිදුකර ඇත. එම ස්ථානයේ ආරක්ෂාව සඳහා පොලිස් නිළධාරීන් 45 දෙනෙකු පමණ යොදවා තිබුණ ද ඇතිවූ තත්ත්වය පාලනය කිරීමට ඔවුන්ට ද නොහැකි වී ඇති බව වාර්තා විය. ප්‍රසංගයේ සංවිධායකයින් විසින් පෙරොන්දු වූ මුදල ලබා නොදීම හේතුවෙන් අදාළ ගායකයින් දෙපළ ප්‍රසංගය සඳහා සහභාගී වී නොමැති බවට සිද්ධිය සම්බන්ධයෙන් සිදුකළ විමර්ශනයේ දී අනාවරණ වූ බව මැදිරිගිරිය පොලීසිය සඳහන් කළේය.",
        "source": "https://sinhala.adaderana.lk/"
    }
]