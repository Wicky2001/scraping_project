[
    {
        "title": "ජනපති සහ විශ්වවිද්‍යාල ආචාර්ය සමිති සම්මේලනය අතර හමුවක්",
        "summary": "ජනාධිපති අනුර කුමාර දිසානායක මහතා සහ විශ්වවිද්‍යාල ආචාර්ය සමිති සම්මේලනය (FUTA) අතර 2023 ඔක්තෝබර් 13 වැනි දින පෙරවරුවේ ජනාධිපති ලේකම් කාර්යාලයේදී හමුවක් පැවැත්විණි. මෙම හමුවේදී විශ්වවිද්‍යාල ආචාර්යවරුන් මුහුණ දෙන ගැටලු සහ ඒවාට විසඳුම් සාකච්ඡා කරන ලදී. ජනාධිපතිවරයා රජය සියලු වෘත්තීකයන්ගේ ගැටලු පිළිබඳව මනා අවබෝධයක් ඇති බවත්, අයිතින් සුරක්ෂිත කිරීමට කැපවී සිටින බවත් සඳහන් කළේය. මෙම අවස්ථාවට අග්‍රාමාත්‍ය, අධ්‍යාපන අමාත්‍ය, නාගරික සංවර්ධන අමාත්‍ය සහ FUTA නිලධාරීන් සහභාගී විය.",
        "url": "https://sinhala.adaderana.lk/news.php?nid=207650",
        "cover_image": "https://s3.amazonaws.com/adaderanasinhala/1741871170-he_L.jpg",
        "date_published": "2025-03-13T18:21:00Z",
        "content": "ජනාධිපති අනුර කුමාර දිසානායක මහතා සහ විශ්වවිද්‍යාල ආචාර්ය සමිති සම්මේලනය (FUTA) අතර හමුවක් ජනාධිපති ලේකම් කාර්යාලයේදී අද (13) පෙරවරුවේ පවත්වා තිබේ.  විශ්වවිද්‍යාල ආචාර්යවරුන් මේ වන විට මුහුණ දී ඇති ගැටලු පිළිබඳව මෙහිදී ජනාධිපතිවරයා දැනුවත් කෙරුණු අතර ඒවාට ලබා දිය හැකි විසඳුම් පිළිබඳව ද සාකච්ඡා කර ඇත.  මේ වන විට ශ්‍රී ලංකාව ජාත්‍යන්තර මූල්‍ය අරමුදලේ වැඩසටහනට ඇතුළත්ව ඇති බැවින් එහි නිර්දේශ සහ පරාමිතීන්ට අනුව කටයුතු කිරීමට රජයට සිදුව ඇති බවද, ඒ අනුව වියදම් සීමාවන්ට යටත්ව ප්‍රමුඛතා හඳුනා ගනිමින් මෙවර අයවැය යෝජනා සකස් කර තිබෙන අතර, අධ්‍යාපනයට සහ සෞඛ්‍යට ප්‍රමුඛත්වය දී ඇති බවත්, මෙම අසීරු තත්ත්වය යටතේදී පවා රාජ්‍ය සේවයේ විශාලතම මූලික වැටුප් වැඩි වීම මෙවර අයවැයේදී සිදුකර ඇති බවත් මෙහිදී සඳහන් කළ බව ජනාධිපති මාධ්‍ය අංශය කළ නිවේදනයේ සඳහන් වේ. මෙහිදී අදහස් දැක්වූ ජනාධිපති අනුර කුමාර දිසානායක මහතා සඳහන් කළේ සියලු වෘත්තීකයන්ගේ ගැටලු පිළිබඳව රජයට මනා අවබෝධයක් ඇති බවත්, ඒ පිළිබඳ සංවේදීව කටයුතු කරමින් සියලුදෙනාගේ අයිතින් සුරක්ෂිත කිරීමට රජය කැප වී සිටින බවත්ය.  අග්‍රාමාත්‍ය සහ අධ්‍යාපන අමාත්‍ය ආචාර්ය හරිනි අමරසූරිය, නාගරික සංවර්ධන, ඉදිකිරීම් හා නිවාස අමාත්‍ය අනුර කරුණාතිලක යන මහත්ම මහත්මීන් සහ විශ්වවිද්‍යාල ආචාර්ය සමිති සම්මේලනයේ  සභාපති ආචාර්ය අනුරුද්ධ කරුණාරත්න, ලේකම් ජ්‍යෙෂ්ඨ කථිකාචාර්ය  චාරුදත්ත. බී. ඉලංගසිංහ යන මහත්වරු ඇතුළු විශ්වවිද්‍යාල ආචාර්ය සමිති සම්මේලනයේ නිලධාරීහු පිරිසක් මෙම අවස්ථාවට එක්ව සිටි බව සඳහන් වේ.",
        "source": "https://sinhala.adaderana.lk/"
    },
    {
        "title": "බූස්සෙන් විශ්‍රාම ගිය SPව අක්මීමන දී ඝාතනය කෙරේ",
        "summary": "ගාල්ල අක්මීමන, තලගහ ප්‍රදේශයේදී 61 හැවිරිදි හිටපු බූස්ස බන්ධනාගාර අධිකාරිවරයෙකු නාඳුනන තුවක්කුකරුවකු විසින් වෙඩි තබා ඝාතනය කර ඇත. අද (13) පස්වරුවේ ඔහුගේ නිවසට පැමිණි තුවක්කුකරුවා වෙඩි තැබීමෙන් පසු පලාගොස් ඇති අතර, මෙම සිදුවීම පිළිබඳ අක්මීමන පොලීසිය වැඩිදුර විමර්ශන කරමින් සිටී. ඝාතනය සිදුවූ හේතුව සහ අපරාධකරුවා පිළිබඳ තොරතුරු තවමත් හෙළිවී නැත.",
        "url": "https://sinhala.adaderana.lk/news.php?nid=207649",
        "cover_image": "https://s3.amazonaws.com/adaderanasinhala/1741868731-shoot_L.jpg",
        "date_published": "2025-03-13T17:21:00Z",
        "content": "ගාල්ල අක්මීමන, තලගහ ප්‍රදේශයේදී බූස්ස බන්ධනාගාරයේ හිටපු නිලධාරියෙකු වෙඩි තබා ඝාතනය කර තිබේ. අද (13) පස්වරුවේ ඔහුගේ නිවසට පැමිණි නාඳුනන තුවක්කුකරුවකු මෙම වෙඩි තැබීම සිදුකර පලාගොස් ඇතිබව අක්මීමන පොලීසිය පවසයි. වෙඩි වැදීමෙන් හිටපු බන්ධනාගාර නිලධාරිවරයා එම ස්ථානයේදීම ජිවිතක්ෂයට පත්ව තිබේ. මෙලෙස ජීවිතක්ෂයට පත්ව ඇත්තේ 61 හැවිරිදි බූස්ස බන්ධනාගාරයේ, බන්ධනාගාර අධිකාරිවරයෙකු ලෙස සේවය කළ පුද්ගලයෙකු බව සඳහන් වේ. මෙම බන්ධනාගාර අධිකාරිවරයා පසුගිය වසරේ මාර්තු මාසයේ දී විශ්‍රාම ලබා ඇතිබව වාර්තා වේ. කෙසේවෙතත් කවුරුන් විසින් කුමන හේතුවක් මත මෙම ඝාතනය සිදුකළේ ද යන්න මේ වනතෙක් තොරතුරු වාර්තා වී නොමැත. අක්මීමන පොලීසිය මේ සම්බන්ධයෙන් වැඩිදුර විමර්හන සිදුකරයි.",
        "source": "https://sinhala.adaderana.lk/"
    }
]