[
{"title": "අතුරුදන්වී සිටි 19 හැවිරිදි තරුණියකගේ සිරුර හමුවෙයි", "url": "https://sinhala.adaderana.lk/news/207434", "cover_image": "https://s3.amazonaws.com/adaderanasinhala/1741362192-ingiriya-L.jpg", "date_published": "2025-03-07T21:13:00Z", "content": "අතුරුදන්වී සිටි 19 හැවිරිදි තරුණියකගේ මළසිරුරක් කළු ගඟේ ඉලුක්මණ්ඩිය ඉවුරේ පාවෙමින් තිබියදී සොයාගෙන තිබේ. පසුගිය 2 වනදා සිට මෙම තරුණිය අතුරුදන්වී සිටි බවට ඇයගේ සහෝදරයා විසින් ඉංගිරිය පොලීසියට පැමිණිලි කර තිබුණි. මෙසේ අබිරහස් ලෙස මියගොස් ඇත්තේ ඉංගිරිය රයිගම්වත්ත ප්‍රදේශයේ පදිංචි 19 හැවිරිදි කාව්‍යා සුභාෂිණි නමැති තරුණියකි.  පසුගිය 02 වනදා ඇය සේවය කළ ඉංගිරිය සුපිරි වෙළෙඳසැලෙන් සේවය නිමකර පස්වරු 5:30 ට පිටවී ගොස් ඇති අතර ඉන් පසු ඇය  අතුරුදන්වී තිබුණි. ඇයගේ අතුරුදන්වීම සම්බන්ධයෙන් ඇය සම්බන්ධතා පැවැත්වූ  හල්වතුර ප්‍රදේශයේ විදුහලක 30 හැවිරිදි ගුරුවරයකුගෙන් ද පොලීසිය ප්‍රශ්න කර තිබුණි. එහිදී ගුරුවරයා විසින් පවසා ඇත්තේ මියගිය තරුණිය 2 වනදා අවස්ථා 2කදී තමන්ට කතා කළ බවත් ඉන්පසු කිසිදු තොරතුරක් නොලැබුණු බවත් ය. අතුරුදන්වූ තරුණියගේ සිරුර හමුවීමත් සමග සැකකාර ගුරුවරයා ද එදිනම හල්වතුර ප්‍රදේශයේ නිවසක ගෙල වැලලාගෙන මියගොස් සිටියදී සොයාගෙන ඇත. සිද්ධිය සම්බන්ධයෙන් බුලත්සිංහල පොලීසිය සහ ඉංගිරිය පොලීසිය වැඩිදුර විමර්ශන සිදුකරයි.", "source": "https://sinhala.adaderana.lk/"},
{"title": "ක්ලීන් ශ්‍රී ලංකා කාර්යසාධක බළකාය ජනපති හමුවෙයි", "url": "https://sinhala.adaderana.lk/news/207433", "cover_image": "https://s3.amazonaws.com/adaderanasinhala/1741358083-PMD-600.jpg", "date_published": "2025-03-07T20:04:00Z", "content": "ජනාධිපති අනුර කුමාර දිසානායක මහතා සහ “ක්ලීන් ශ්‍රී ලංකා” කාර්යසාධක බලකායේ සාමාජිකයන් අතර හමුවක් අද (07) ජනාධිපති කාර්යාලයේදී පැවැත්විණි.  “ක්ලීන් ශ්‍රී ලංකා ” වැඩසටහනේ වත්මන් ප්‍රගතිය සහ ඉදිරි සැලසුම් පිළිබඳ මෙහිදී දීර්ඝ ලෙස සාකච්ඡා කෙරිණි. සමාජීය, පාරිසරික හා ආචාර ධාර්මික පිබිදීමක් මගින් සමාජය වඩා දියුණු මට්ටමකට ඔසවා තැබීමේ අරමුණ ඉටු කර ගැනීම සඳහා ක්ලීන් ශ්‍රි ලංකා වැඩසටහන සැලසුම් කිරීම, මෙහෙයවීම සහ ක්‍රියාත්මක කිරීම ක්ලීන් ශ්‍රී ලංකා කාර්ය සාධක බලකාය වෙත පවරා තිබේ. ක්ලීන් ශ්‍රී ලංකා කාර්ය සාධක බලකායේ සභාපති සහ ජනාධිපති ලේකම් ආචාර්ය නන්දික සනත් කුමානායක, ලේකම් සහ කැඳවුම්කරු ජනාධිපති ජ්‍යෙෂ්ඨ අතිරේක ලේකම් ජී.එම්.ආර්.ඩී. අපොන්සු, යුද හමුදාපති මේජර් ජෙනරාල් ලසන්ත රොද්‍රිගෝ,  නාවික හමුදාපති රියර් අද්මිරාල් කාංචන බානගොඩ, ගුවන් හමුදාපති එයාර් මාර්ෂල් වාසු බන්දු එදිරිසිංහ, වැඩබලන පොලිස්පති  ජ්‍යෙෂ්ඨ නියෝජ්‍ය පොලිස්පති ප්‍රියන්ත වීරසූරිය යන මහත්වරු ඇතුළු “ක්ලීන් ශ්‍රී ලංකා” කාර්යසාධක බලකායේ සාමාජිකයෝද, ජනාධිපති ජ්‍යෙෂ්ඨ අතිරේක ලේකම්වරුන් වන කපිල ජනක බණ්ඩාර,  රෝෂන් ගමගේ යන මහත්වරුද, “ක්ලීන් ශ්‍රී ලංකා ” වැඩසටහනේ නිලධාරීන් පිරිසක්ද  මෙම සාකච්ඡාවට එක්ව සිටියහ.", "source": "https://sinhala.adaderana.lk/"},
{"title": "විදෙස් සංචිත ඉහළට", "url": "https://sinhala.adaderana.lk/news/207432", "cover_image": "https://s3.amazonaws.com/adaderanasinhala/1741357596-DOLLER-l.jpg", "date_published": "2025-03-07T19:55:00Z", "content": "ශ්‍රී ලංකා මහ බැංකුව සතු නිල සංචිත වත්කම් වටිනාකම 2025 පෙබරවාරි මාසය අවසන් වන විට එක්සත් ජනපද ඩොලර් මිලියන 6,095 ක් දක්වා සුළු වශයෙන් ඉහළ ගොස් තිබේ. ශ්‍රී ලංකා මහ බැංකුවේ නවතම දත්ත වාර්තා ඒ බව අනාවරණය කරයි. 2025 ජනවාරි මාසය අවසන් වන විට මෙම අගය ඩොලර් මිලියන 6,065 ක් ලෙසින් වාර්තා වූ අතර ඒ අනුව නිල සංචිත වත්කම් හි 0.5% ක සුළු වර්ධනයක් පෙබරවාරි මාසයේදී දැකගත හැකිය. මේ අතර නිල සංචිත වත්කම් තුළ අන්තර්ගත ප්‍රධාන සංරචකය වන විදේශ විනිමය සංචිතය ඩොලර් මිලියන 5,986 සිට ඩොලර් මිලියන 6,031 ක් දක්වා 0.7% කින් 2025 පෙබරවාරි මාසය තුළ දී ඉහළ ගොස් ඇත.", "source": "https://sinhala.adaderana.lk/"},
{"title": "කටුනායක ඉංජිනේරු තාක්ෂණ ආයතනයේ ගැටලු විසඳීමට කමිටුවක්", "url": "https://sinhala.adaderana.lk/news.php?nid=207438", "cover_image": "https://s3.amazonaws.com/adaderanasinhala/1741367161-600.jpg", "date_published": "2025-03-07T22:31:00Z", "content": "කටුනායක ඉංජිනේරු තාක්ෂණ ආයතනයේ අධ්‍යයන, සුබසාධන ගැටලු විසඳීම සඳහා විශේෂඥ කමිටුවක් පත් කර තිබේ. ජාතික ආධුනිකත්ව හා කාර්මික පුහුණු කිරීමේ අධිකාරිය යටතේ පවතින කටුනායක ඉංජිනේරු තාක්ෂණ ආයතනයේ අධ්‍යයන පාඨමාලා පිළිබඳ වසර ගණනාවක් තිස්සේ උද්ගතව ඇති ගැටලුකාරි තත්‍ත්වය සහ ආයතනයේ ඉදිරි කටයුතු සම්බන්ධයෙන් අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යවරිය ලෙස අග්‍රාමාත්‍ය හරිනි අමරසූරිය වෙත නිර්දේශ සහ යෝජනා ලබා ගැනීම සඳහා මෙම කමිටුව පත් කර ඇත. කමිටුව සඳහා නිලධාරීන් හය දෙනෙකුගෙන් සමන්විත වන අතර එහි කැඳවුම්කරු ලෙස අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශයේ අතිරේක ලේකම් (වෘත්තීය පුහුණු) සමන්ති සේනානායක මහත්මිය පත් කර තිබේ. එමෙන්ම කමිටු සාමාජිකයන් ලෙස විශ්ව විද්‍යාල ප්‍රතිපාදන කොමිෂන් සභා සාමාජික ජ්‍යෙෂ්ඨ මහාචාර්ය ඕ.ජී. දයාරත්න (කමිටු සභාපති),  අධ්‍යාපන, උසස් අධ්‍යාපන හා වෘත්තිය අධ්‍යාපන අමාත්‍යාංශයේ, උසස් අධ්‍යාපන අංශයේ අතිරේක ලේකම් (සංවර්ධන) එච්. අප්සරා කල්දේරා, ශ්‍රී ලංකා ඉංජිනේරු කවුන්සිල සාමාජික දනුත් ඉලුක්කුඹුර, වරලත් ඉංජිනේරු එම්.එම්.ස්ටැන්ලි මොරේමඩ, පේරාදෙණිය විශ්ව විද්‍යාලයේ ඉංජිනේරු පීඨයේ මහාචාර්ය කුශාන් කල්මිත් විජේසුන්දර, ජාතික ආධුනිකත්ව සහ කාර්මික පුහුණු කිරීම් අධිකාරියේ සභාපති එච්.ඒ අබ්දුල් සත්තාර් යන මහත්ම මහත්මීන් පත් කර තිබේ.", "source": "https://sinhala.adaderana.lk/"},
{"title": "විශ්‍රාමික මහාචාර්ය යුවළගෙන් කප්පම් ගත් පින්තාරු බාස් අල්ලයි", "url": "https://sinhala.adaderana.lk/news.php?nid=207435", "cover_image": "https://s3.amazonaws.com/adaderanasinhala/1741364039-arrested-paintter-600.jpg", "date_published": "2025-03-07T21:44:00Z", "content": "බම්බලපිටිය ප්‍රදේශයේ පදිංචි විශ්‍රාමික මහාචාර්ය දෙපළකගෙන් වරින් වර රුපියල් ලක්ෂ පනහක කප්පම් මුදලක් ලබා ගත් සැකකරුවෙකු පොලීසිය විසින් අත්අඩංගුවට ගෙන තිබේ. අදාළ සැකකරු විසින් අංජුගේ ගෝලයෙකු බව පවසමින් අදාළ විශ්‍රාමික මහාචාර්ය දෙපළගෙන් මෙලෙස කප්පම් මුදල් ලබා ගෙන ඇත. අත්අඩංගුවට ගෙන ඇත්තේ පිළියන්දල පැලැන්වත්ත ප්‍රදේශයේ පදිංචිකරුවෙකු වන 47 හැවිරිදි කුලී සේවයේ නිරත තිදරු පියෙකි. මීට වසරකට පෙර පින්තාරුකරුවෙකු ලෙස බම්බලපිටිය ප්‍රදේශයේ පිහිටි මහාචාර්ය දෙපළගේ නිවසෙහි පින්තාරු කිරීමට පැමිණි මෙම සැකකරු විශ්‍රාමික මහාචාර්ය දෙපළ සන්තකයේ මුදල් ඇති බව දැනගැනීමෙන් පසු රුපියල් ලක්ෂ 25, 12, 3, 5 ආදි ලෙස වරින් වර අදාළ දෙපළ බියගන්වා මුදල් ලබා ගෙන තිබේ. පසුගිය පෙබරවාරි මස නැවත සැකකරු විසින් රුපියල් ලක්ෂ 8ක මුදලක් ඉල්ලා සිටි අවස්ථාවේදී අදාළ යුවළ විසින් සිය පදිංචි නිවස අතරහැර යාමට සූදානම්ව සිට ඇති අතර සිද්ධිය සම්බන්ධව එම දෙපළ විසින් අසල්වාසියෙකු සමග පවසා තිබේ. ඒ අනුව එම අසල්වැසියා විසින් මේ සම්බන්ධව බම්බලපිටිය පොලීසියට කරන ලද දැනුවත් කිරීම අනුව ක්‍රියාත්මක වූ පොලිස් නිලධාරීන් සැකකරු අත්අඩංගුවට ගෙන තිබේ. අදාළ සැකකරු මෙම ලබා ගත් කම්පම් මුදල් යොදා සැකකරු සූදු ක්‍රිඩාවේ නියැලී ඇතැයිද තවත් මුදල් ප්‍රමාණයක් වියදම් කර තවත් ගෘහ උපකරණ කිහිපයක්ද මිලදී ගෙන ඇතැයිද පොලීසිය පවසයි. අත්අඩංගුවට ගත් සැකකරු අද දින අලුත්කඩේ අංක 3 අධිකරණයට ඉදිරිපත් කිරීමෙන් අනතුරුව එළැඹෙන 17 වැනි දින තෙක් රක්ෂිත බන්ධනාගාරගත කිරීමට ද නියෝග කර තිබේ.", "source": "https://sinhala.adaderana.lk/"},
{"title": "විමල්ගේ සඳේ ගින්දර එළිදකී", "url": "https://sinhala.adaderana.lk/news.php?nid=207439", "cover_image": "https://s3.amazonaws.com/adaderanasinhala/1741367142-wimal-W-L.jpg", "date_published": "2025-03-07T22:33:00Z", "content": "ජාතික නිදහස් පෙරමුණේ නායක හිටපු පාර්ලිමේන්තු මන්ත්‍රී විමල් වීරවංශ මහතා 1988/89 කාලවකවානුවේ සිය ජීවන අත්දැකීම් ද  අලළා රචනා කළ \"සඳේ ගින්දර\" නම් නවකථාව අද (07) එළිදැක්විය. ඒ, බස්නාහිර පළාත් සෞන්දර්ය කලා නිකේතනයේදීය. එහිදී අදහස් දක්වමින් ජාතික නිදහස් පෙරමුණේ නායක හිටපු පාර්ලිමේන්තු මන්ත්‍රී විමල් වීරවංශ මහතා පැවසුවේ ජනතා විමුක්ති පෙරමුණ අතීතයේ සිටම පටු ප්‍රතිපත්තිවලින් සමන්විත වූ දේශපාලන පක්ෂයක් බවය.", "source": "https://sinhala.adaderana.lk/"},
{"title": "අතුරුදන්වී සිටි 19 හැවිරිදි තරුණියකගේ සිරුර හමුවෙයි", "url": "https://sinhala.adaderana.lk/news.php?nid=207434", "cover_image": "https://s3.amazonaws.com/adaderanasinhala/1741362192-ingiriya-L.jpg", "date_published": "2025-03-07T21:13:00Z", "content": "අතුරුදන්වී සිටි 19 හැවිරිදි තරුණියකගේ මළසිරුරක් කළු ගඟේ ඉලුක්මණ්ඩිය ඉවුරේ පාවෙමින් තිබියදී සොයාගෙන තිබේ. පසුගිය 2 වනදා සිට මෙම තරුණිය අතුරුදන්වී සිටි බවට ඇයගේ සහෝදරයා විසින් ඉංගිරිය පොලීසියට පැමිණිලි කර තිබුණි. මෙසේ අබිරහස් ලෙස මියගොස් ඇත්තේ ඉංගිරිය රයිගම්වත්ත ප්‍රදේශයේ පදිංචි 19 හැවිරිදි කාව්‍යා සුභාෂිණි නමැති තරුණියකි.  පසුගිය 02 වනදා ඇය සේවය කළ ඉංගිරිය සුපිරි වෙළෙඳසැලෙන් සේවය නිමකර පස්වරු 5:30 ට පිටවී ගොස් ඇති අතර ඉන් පසු ඇය  අතුරුදන්වී තිබුණි. ඇයගේ අතුරුදන්වීම සම්බන්ධයෙන් ඇය සම්බන්ධතා පැවැත්වූ  හල්වතුර ප්‍රදේශයේ විදුහලක 30 හැවිරිදි ගුරුවරයකුගෙන් ද පොලීසිය ප්‍රශ්න කර තිබුණි. එහිදී ගුරුවරයා විසින් පවසා ඇත්තේ මියගිය තරුණිය 2 වනදා අවස්ථා 2කදී තමන්ට කතා කළ බවත් ඉන්පසු කිසිදු තොරතුරක් නොලැබුණු බවත් ය. අතුරුදන්වූ තරුණියගේ සිරුර හමුවීමත් සමග සැකකාර ගුරුවරයා ද එදිනම හල්වතුර ප්‍රදේශයේ නිවසක ගෙල වැලලාගෙන මියගොස් සිටියදී සොයාගෙන ඇත. සිද්ධිය සම්බන්ධයෙන් බුලත්සිංහල පොලීසිය සහ ඉංගිරිය පොලීසිය වැඩිදුර විමර්ශන සිදුකරයි.", "source": "https://sinhala.adaderana.lk/"},
{"title": "ක්ලීන් ශ්‍රී ලංකා කාර්යසාධක බළකාය ජනපති හමුවෙයි", "url": "https://sinhala.adaderana.lk/news.php?nid=207433", "cover_image": "https://s3.amazonaws.com/adaderanasinhala/1741358083-PMD-600.jpg", "date_published": "2025-03-07T20:04:00Z", "content": "ජනාධිපති අනුර කුමාර දිසානායක මහතා සහ “ක්ලීන් ශ්‍රී ලංකා” කාර්යසාධක බලකායේ සාමාජිකයන් අතර හමුවක් අද (07) ජනාධිපති කාර්යාලයේදී පැවැත්විණි.  “ක්ලීන් ශ්‍රී ලංකා ” වැඩසටහනේ වත්මන් ප්‍රගතිය සහ ඉදිරි සැලසුම් පිළිබඳ මෙහිදී දීර්ඝ ලෙස සාකච්ඡා කෙරිණි. සමාජීය, පාරිසරික හා ආචාර ධාර්මික පිබිදීමක් මගින් සමාජය වඩා දියුණු මට්ටමකට ඔසවා තැබීමේ අරමුණ ඉටු කර ගැනීම සඳහා ක්ලීන් ශ්‍රි ලංකා වැඩසටහන සැලසුම් කිරීම, මෙහෙයවීම සහ ක්‍රියාත්මක කිරීම ක්ලීන් ශ්‍රී ලංකා කාර්ය සාධක බලකාය වෙත පවරා තිබේ. ක්ලීන් ශ්‍රී ලංකා කාර්ය සාධක බලකායේ සභාපති සහ ජනාධිපති ලේකම් ආචාර්ය නන්දික සනත් කුමානායක, ලේකම් සහ කැඳවුම්කරු ජනාධිපති ජ්‍යෙෂ්ඨ අතිරේක ලේකම් ජී.එම්.ආර්.ඩී. අපොන්සු, යුද හමුදාපති මේජර් ජෙනරාල් ලසන්ත රොද්‍රිගෝ,  නාවික හමුදාපති රියර් අද්මිරාල් කාංචන බානගොඩ, ගුවන් හමුදාපති එයාර් මාර්ෂල් වාසු බන්දු එදිරිසිංහ, වැඩබලන පොලිස්පති  ජ්‍යෙෂ්ඨ නියෝජ්‍ය පොලිස්පති ප්‍රියන්ත වීරසූරිය යන මහත්වරු ඇතුළු “ක්ලීන් ශ්‍රී ලංකා” කාර්යසාධක බලකායේ සාමාජිකයෝද, ජනාධිපති ජ්‍යෙෂ්ඨ අතිරේක ලේකම්වරුන් වන කපිල ජනක බණ්ඩාර,  රෝෂන් ගමගේ යන මහත්වරුද, “ක්ලීන් ශ්‍රී ලංකා ” වැඩසටහනේ නිලධාරීන් පිරිසක්ද  මෙම සාකච්ඡාවට එක්ව සිටියහ.", "source": "https://sinhala.adaderana.lk/"},
{"title": "ගිනිගත් නිවාසවලට රජයෙන් වන්දිත් අරන් ගෙවලුත් අරන්", "url": "https://sinhala.adaderana.lk/news.php?nid=207428", "cover_image": "https://s3.amazonaws.com/adaderanasinhala/1741352348-niwasa-L.jpg", "date_published": "2025-03-07T18:03:00Z", "content": "අරගල සමයේ නිවාස ගිනිගත් මන්ත්‍රීන් සඳහා රජයෙන් ලබාගත් වන්දි මුදල්වලට අමතරව රජයේ වියත්පුර නිවාස සංකීර්ණයෙන් නිවාස ලබාගෙන ඇති බව අද (07) පාර්ලිමේන්තුවේදී අනාවරණය කෙරුණි. පන්නිපිටිය වීර මාවතේ පිහිටි වියත්පුර නිවාස සංකීර්ණයේ Block 05 හි නිවාස ලබාදෙන ලෙස පහත මන්ත්‍රීවරුන් එවකට පාර්ලිමේන්තුවේ කථානායක වෙත ඉල්ලීම් කර තිබේ. ඒ අනුව පහත සඳහන් මන්ත්‍රීන් 26 දෙනෙක් සඳහා වියත්පුර නිවාස සංකීර්ණයෙන් නිවාස ලබාදී ඇත. ඉහත නිවාස සංකීර්ණයේ නිවාස විකිණීමේදී සාමාන්‍ය ගැණුම්කරුවන් සඳහා නිවාස විකුණුම් ක්‍රමවේදය වන්නේ නිවසේවල වටිනාකමින් මුලින් 50%ක් ලබාදී වසරක් ඇතුළත සියලු මුදල් ගෙවා අවසන් කළ පසු නිවාස ලබාදීමය.  නමුත් පහත සඳහන් මන්ත්‍රීවරුන් මූලික ගෙවීම 25%ක් ලෙස අඩු කොට ඉතිරිය වසර 15ක් තුළ ගෙවීමට ක්‍රමවේදයක් සකසා ගෙන නිවාස මිලදී ගෙන ඇත.  එම නිවාසයන්හි වටිනාකම තීරණය කොට ඇත්තේ දේපළෙහි ආරම්භක තක්සේරු මුදල සහ වර්තමාන තක්සේරු මුදල එකතු කොට එය දෙකෙන් බෙදා ගණනය වන මුදල දේපළෙහි වටිනාකම් වශයෙන් ගෙවීමට කටයුතු සලසා ගෙන බවද අනාවරණය වී ඇත. මේ සම්බන්ධයෙන් පාර්ලිමේන්තුවේදී අදහස් දැක්වූ නියෝජ්‍ය අමාත්‍ය ටී. බී. සරත් මහතා නිවාස ලබාගත් මන්ත්‍රී ලැයිස්තුව පහතින්,", "source": "https://sinhala.adaderana.lk/"},
{"title": "විදෙස් සංචිත ඉහළට", "url": "https://sinhala.adaderana.lk/news.php?nid=207432", "cover_image": "https://s3.amazonaws.com/adaderanasinhala/1741357596-DOLLER-l.jpg", "date_published": "2025-03-07T19:55:00Z", "content": "ශ්‍රී ලංකා මහ බැංකුව සතු නිල සංචිත වත්කම් වටිනාකම 2025 පෙබරවාරි මාසය අවසන් වන විට එක්සත් ජනපද ඩොලර් මිලියන 6,095 ක් දක්වා සුළු වශයෙන් ඉහළ ගොස් තිබේ. ශ්‍රී ලංකා මහ බැංකුවේ නවතම දත්ත වාර්තා ඒ බව අනාවරණය කරයි. 2025 ජනවාරි මාසය අවසන් වන විට මෙම අගය ඩොලර් මිලියන 6,065 ක් ලෙසින් වාර්තා වූ අතර ඒ අනුව නිල සංචිත වත්කම් හි 0.5% ක සුළු වර්ධනයක් පෙබරවාරි මාසයේදී දැකගත හැකිය. මේ අතර නිල සංචිත වත්කම් තුළ අන්තර්ගත ප්‍රධාන සංරචකය වන විදේශ විනිමය සංචිතය ඩොලර් මිලියන 5,986 සිට ඩොලර් මිලියන 6,031 ක් දක්වා 0.7% කින් 2025 පෙබරවාරි මාසය තුළ දී ඉහළ ගොස් ඇත.", "source": "https://sinhala.adaderana.lk/"},
{"title": "ඇල්ෆ්‍රඩ් සුළි කුණාටුවට මුහුණ දෙන්න ඔස්ට්‍රේලියානුවන් සූදානම් වෙයි", "url": "https://sinhala.adaderana.lk/news.php?nid=207431", "cover_image": "https://s3.amazonaws.com/adaderanasinhala/1741355970-Cyclone-Alfred-L.jpg", "date_published": "2025-03-07T19:29:00Z", "content": "ඔස්ට්‍රේලියාවේ ක්වීන්ස්ලන්ඩ් සහ නිව් සවුත් වේල්ස් ඇතුළු නැගෙනහිර වෙරළබඩ කලාපයට හෙට (08) දිනයේ ඇල්ෆ්‍රඩ් සුළි කුණාටුව ඇතුළුවන බවට කාලගුණ අනාවැකි පළකරයි. ඉන් ශ්‍රී ලාංකිකයින් ද 7000කට අධික පිරිසක් වාසය කරන බ්‍රිස්බේන් නගරයට වැඩි බලපෑමක් එල්ලවීමේ අවදානමක් පවතින බව  වාර්තා වෙයි. ඒ අනුව අදාළ කළාපයේ පාසල් 280කට වැඩි සංඛ්‍යාවක් අද වසාදැමුණු අතර භාණ්ඩ ගැනීම සඳහා දිගු පෝලිම් ද නිර්මාණය වුණි.  ඔස්ට්‍රේලියානු කාලගුණ බලධාරීන් පුරෝකථනය කරන්නේ ඔස්ට්‍රේලියාවේ නැගෙනහිර වෙරළබඩ පෙදෙස්වලට 'ඇල්ෆ්‍රඩ්' නිවර්තන සුළි කුණාටුවෙන්  බලපෑම් එල්ලවනු ඇති බවටය. මේ වනවිට පළවී ඇති කාලගුණ අනාවැකිවලට අනුව, පැයට කිලෝමීටර 120ක් දක්වා වූ සුළඟේ වේගයක් වාර්තා කරමින් 'ඇල්ෆ්‍රඩ්' සුළි කුණාටුව බ්‍රිස්බේන් නගරයෙන් රට තුළට ඇතුළුවීමට නියමිතය.  ඒ අනුව සුළිකුණාටුවේ වැඩිම බලපෑම ක්වීන්ස්ලන්ඩ් හි බ්‍රිස්බේන් නගරයට එල්ල වනු ඇති.  අද පස්වරුව වනවිට ඇල්ෆ්‍රඩ් සුළි කුණාටුව බ්‍රිස්බේන් නගරයට කිලෝමීටර 105ක් නැගෙනහිර දෙසින් ස්ථාන ගතවුණි. එය රට තුළට ඇතුළු වනු ඇතැයි කාලගුණ බලධාරීන් පුරෝකථනය කරන්නේ එරට වේලාවෙන් හෙට පෙරවරුවේදී ය.  විදෙස් මාධ්‍ය වාර්තා කරන්නේ මෙය 1974න් පසුව එම ප්‍රදේශයට ඇතුළු වන පළමු සුළි කුණාටුව බවය. ඇල්ෆ්‍රඩ් සුළි කුණාටුවෙන් දැනටමත් ඔස්ට්‍රේලියාවේ ගෝල්ඩ් කෝස්ට් වෙරළ තීරයට බලපෑම් එල්ලවී තිබේ. ඒ අනුව ලක්ෂයකට ආසන්න පිරිසකට විදුලි ඇණහිටීමකට මුහුණ දීමට සිදුවී ඇති අතර පාසල් සිය ගණනක් වසා දමා ඇති අතර, බ්‍රිස්බේන් ගුවන්තොටුපළ මෙහෙයුම් ද නවතා දැමුණි.  එමෙන්ම මහජන ප්‍රවාහන කටයුතු අවලංගු කිරීමටත් ව්‍යාපාර ස්ථාන වසා දැමීමට බලධාරීන් පියවර ගෙන ඇත්තේ සුළි කුණාටුවෙන් සිදුවිය හැකි අනතුරු අවම කරගැනීමේ අරමුණින් ය. ඔස්ට්‍රේලියාවේ ගෝල්ඩ් කෝස්ට්හි වෙසෙන ලාංකිකයෙක් වන ආචාර්ය නදීකා රත්නායක සඳහන් කළේ, නැගෙනහිර වෙරළ බඩ කලාපයට බලපෑ හැකි අධික වැසි සහ ඉහළ සුළං ප්‍රවාහය හමුවේ මේ වනවිට අයහපත් කාලගුණය සම්බන්ධ අනතුරු ඇඟවීම්වලට යටත්ව ඇති පිරිස 80,000කට අධිකය.  මේ වනවිට ඇල්ෆ්‍රඩ් සුළි කුණාටුව දෙවැනි මට්ටමේ සුළි කුණාටුවක් ලෙස ඛාණ්ඩ කර ඇති අතර තවත් දහස් ගණනකට නිවාසවලින් ඉවත්වන ලෙසට දැනටත් උපදෙස් දී ඇතැයි සඳහන් ය. මිලියන 3කට අධික පිරිසක් සුළි කුණාටුවෙන් පීඩාවට පත්වනු ඇති බවට පුරෝකථනය කරනු ලබයි.  මෙය දුර්ලභ කාලගුණ සංසිද්ධියක් ලෙස බලධාරීන් අනතුරු අඟවන්නේ මෙය 1974න් පසුව බ්‍රිස්බේන් නගරයෙන් රට තුළට ඇතුළු වන පළමු සුළි කුණාටුව වීම හේතුවෙනි. අයහපත් කාලගුණ අවදානම සැලකිල්ලට ගනිමින් බ්‍රිස්බේන් ජනතාව යුහුසුළුව භාණ්ඩ මිලදී ගැනීමට කටයුතු කිරීම හේතුවෙන් වෙළෙඳසැල් ආශ්‍රිතව දිගු පෝළිම් නිර්මාණය වී තිබුණි. එමෙන්ම ඉන්ධන පිරවුම්හල් ආශ්‍රිතවත් පෝලිම් නිර්මාණය වී තිබූ අයුරු විදෙස් මාධ්‍ය වාර්තා කරයි.", "source": "https://sinhala.adaderana.lk/"},
{"title": "ගිනිඅවියක් සහ උණ්ඩ සමගින් ගුවන්ගත වීමට ගිය ඔස්ට්‍රේලියානු තරුණයාට වැඩ වරදියි", "url": "https://sinhala.adaderana.lk/news.php?nid=207425", "cover_image": "https://s3.amazonaws.com/adaderanasinhala/1741348293-Australia-Men-Arrested-600.jpg", "date_published": "2025-03-07T17:21:00Z", "content": "ගිනි අවියක් සහ උණ්ඩ සමග මගී ගුවන් යානයක ගමන් කිරීමට උත්සහ කළ 17හැවිරිදි තරුණයෙකුට එරෙහිව ඔස්ට්‍රේලියානු පොලිසිය විසින් චෝදනා ගොනු කර තිබේ. ඊයේ පස්වරුවේ මගීන් 160 දෙනෙකු රැගෙන මෙල්බන්හි සිට සිඩ්නි බලා පිටත්ව යාමට නියමිතව තිබූ මගී ගුවන් යානයකට ගොඩවීමට උත්සහ කිරීමේ දී අදාළ තරුණයා යානයේ කාර්යය මණ්ඩල සාමාජිකයින් විසින් ඉවත් කර ඇති බව විදෙස් මාධ්‍ය වාර්තා කළේය. ඒ අනුව යානයේ කාර්යය මණ්ඩලය විසින්  ඔහු පොලිසිය වෙත භාරදීමට පියවර ගෙන තිබුණි. අදාළ තරුණයාට එරෙහිව ගුවන් යානය හා මගීන්ගේ ආරක්ෂාව අනතුරේ හෙලීම ඇතුළු චෝදනා කිහිපයක් යටතේ අධිකරණය හමුවේ කරුණු දක්වන බව ද  එරට පොලිසිය සඳහන් කර තිබේ.", "source": "https://sinhala.adaderana.lk/"},
{"title": "මහ බැංකු අධිපතිගේ රුව ඇතුළත් ව්‍යාජ AI විඩීයෝව ගැන විමර්ශන", "url": "https://sinhala.adaderana.lk/news.php?nid=207426", "cover_image": "https://s3.amazonaws.com/adaderanasinhala/1741349593-CBSL-L.jpg", "date_published": "2025-03-07T17:43:00Z", "content": "ෆේස්බුක් ඇතුළු සමාජ මාධ්‍යවල මහ බැංකු අධිපතිවරයාගේ රුව අනිසි ලෙස යොදාගනිමින් AI තාක්ෂණයෙන් නිර්මාණය කරන ලද වංචනික වීඩියෝ සම්බන්ධයෙන් ශ්‍රී ලංකා මහ බැංකුව අනතුරු අඟවයි. එවැනි රැවටිලිකාර වීඩියෝ මගින් නීතිය මගින් තහනම් කරන ලද ආයෝජන ක්‍රම මහ බැංකු අධිපතිවරයා විසින් අනුමත කරන බව ව්‍යාජ ලෙස නිරූපණය කරන අතර එවැනි ආයෝජන සඳහා ජනතාව යොමු කිරීමට අදාළ වංචා සැලසුම් කිරීම මෙවැනි වීඩියෝ මුදාහැරීමේ අරමුණ වේ. මෙම වීඩියෝ AI තාක්ෂණය මගින් නිර්මාණය කරන ලද අන්තර්ගතයන් භාවිත කරමින් මහජනතාව නොමඟ යැවීමට වංචනික පාර්ශ්වයන් විසින් සිදුකරන අතර මහ බැංකුව ජනතාවගෙන් ඉල්ලා සිටින්නේ එවැනි වංචනික ක්‍රියාවන්ට හසු නොවන ලෙසය. ඒ අනුව පහත සඳහන් කරුණු වෙත අවධානය යොමු කරන ලෙස මහ බැංකුව ජනතාවගෙන් ඉල්ලා සිටී. මෙවැනි වංචාවන්ට එරෙහිව අවශ්‍ය නීතිමය පියවර ගැනීම සඳහා ශ්‍රී ලංකා මහ බැංකුව නීතිය ක්‍රියාත්මක කරන ආයතන සමඟ ක්‍රියාකාරීව කටයුතු කරන බවද දැනුම්දෙයි.", "source": "https://sinhala.adaderana.lk/"},
{"title": "පළාත් පාලන ආයතන රැසකට දේශපාලන පක්ෂ 10ක් ඇප තියයි", "url": "https://sinhala.adaderana.lk/news.php?nid=207427", "cover_image": "https://s3.amazonaws.com/adaderanasinhala/1741350153-election-commission-sri-lanka-600.jpg", "date_published": "2025-03-07T17:52:00Z", "content": "එළැඹෙන පළාත් පාලන මැතිවරණය සඳහා මෙතෙක් ඇප තැන්පත් භාරදුන් දේශපාලන පක්ෂ සහ ස්වාධීන කණ්ඩායම් පිළිබඳව මැතිවරණ කොමිෂන් සභාව විසින් නිවේදනයක් නිකුත් කර තිබේ. එහි සඳහන් ව ඇත්තේ පසුගිය 03 දිනෙන් ආරම්භ වූ ඇප තැන්පත් භාර ගැනීමේ ක්‍රියාලිය අනුව ඊයේ (06) දින පස්වරු 4.15 දක්වා කාලය තුළ පළාත් පාලන ආයතන 88ක් සඳහා ඇප තැන්පත් කිරීම් සිදුව ඇති බවය. ඒ අනුව පිළිගත් දේශපාලන පක්ෂ 10ක් සහ ස්වාධීන කණ්ඩායම් 38ක් එම පළාත් පාලන 88ක් සඳහා ඇප මුදල් තැන්පත් කර ඇති බවද මැතිවරණ කොමිෂන් සභාව සිය නිවේදනයේ සඳහන් කර ඇත.", "source": "https://sinhala.adaderana.lk/"},
{"title": "වැඩ වරද්ද ගත් පොලිස් නිලධාරීන් තිදෙනා රිමාන්ඩ්", "url": "https://sinhala.adaderana.lk/news.php?nid=207424", "cover_image": "https://s3.amazonaws.com/adaderanasinhala/1741347522-court-L.jpg", "date_published": "2025-03-07T16:42:00Z", "content": "අල්ලස් ඉල්ලූ සිද්ධියක් සම්බන්ධයෙන් අත්අඩංගුවට ගත් පොලිස් නිලධාරීන් තිදෙනා එළඹෙන 20 වනදා දක්වා රක්ෂිත බන්ධනාගාරගත කර තිබේ.   ඒ, සැකකරුවන් අද (07) කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවය. ඔස්ට්‍රියානු සංචාරක කාන්තාවකගෙන් අල්ලස් මුදලක් ඉල්ලූ බවට චෝදනා මත පොලිස් සැරයන්වරයෙක් සහ කොස්තාපල්වරුන් දෙදෙනෙකු මෙලෙස අත්අඩංගුවට ගෙන තිබුණි. ඇය සතුව තිබූ විදෙස් දුම්වැටි සම්බන්ධයෙන් නීතිමය පියවර නොගෙන සිටිමට නම් රුපියල් 50,000ක මුදලක් සැකකරුවන් විසින් ඉල්ලා ඇති බව පොලීසිය පවසයි. මෙලෙස අත්අඩංගුවට ගෙන ඇත්තේ කොල්ලුපිටිය පොලීසියට අනුයුක්තව රාජකාරි සිදුකළ සැරයන්වරයෙක් සහ කොස්තාපල්වරුන් දෙදෙනෙකි.", "source": "https://sinhala.adaderana.lk/"},
{"title": "වැලිගම පොලීසියේ වැඩබලන ස්ථානාධිපතිගේ වැඩ තහනම් කෙරේ", "url": "https://sinhala.adaderana.lk/news.php?nid=207429", "cover_image": "https://s3.amazonaws.com/adaderanasinhala/1741351169-OIC-600.jpg", "date_published": "2025-03-07T18:09:00Z", "content": "වැලිගම පොලීසියේ වැඩබලන ස්ථානාධිපතිවරයාගේ වැඩ තහනම් කිරීමට පොලීසිය පියවර ගෙන තිබේ. \r\n \r\nඒ පසුගිය 2023 වසරේ සිදුකළ වෙඩි තැබීමේ සිද්ධිය සම්බන්ධයෙනි.", "source": "https://sinhala.adaderana.lk/"},
{"title": "සිසුවියන් 8කට ලිංගික අතවර කළ සැකකාර ගණිත ගුරා අත්අඩංගුවට", "url": "https://sinhala.adaderana.lk/news.php?nid=207422", "cover_image": "https://s3.amazonaws.com/adaderanasinhala/1741347487-school-L.jpg", "date_published": "2025-03-07T16:25:00Z", "content": "10වන වසරේ ඉගෙනුම ලබන සිසුවියන් 8 දෙනෙකුට ලිංගික අතවර කිරීමේ සිද්ධියක් සම්බන්ධයෙන් ගණිත ගුරුවරයෙකු අද (07) අරලගංවිල පොලීසිය විසින් අත්අඩංගුවට ගෙන තිබේ. \r\n  \r\nදිඹුලාගල අධ්‍යාපන කලාපයේ අරලගංවිල අධ්‍යාපන කොට්ඨාසයේ  මහා විද්‍යාලයක ගණිත ගුරුවරයෙකු මෙලෙස අත්අඩංගුවට ගෙන ඇත. දෙමව්පියන් විසින් පොලීසියට අවස්ථා කිහිපයකදී සිදුකරන ලද පැමිණිලිවලට අදාළව ගණිත ගුරුවරයා අත්අඩංගුවට ගත් බවත්, එම ගුරුවරයා අතින් පාසලේ 10 වන වසරේ සිසුවියන් 8 දෙනෙකු අවස්ථා කිහිපයකදීම ලිංගික අතවරයට ලක්වී ඇති බවත් ඒ පිළිබඳ පරීක්‍ෂණ සිදුකරන අරලගංවිල පොලීසිය පැවසීය. අත්අඩංගුවට ගත් ගණිත ගුරුවරයා අද (07) පොළොන්නරුව මහේස්ත්‍රාත් අධිකරණයට ඉදිරිපත් කිරීමට කටයුතු කරන බවද පොලීසිය පැවසීය. අරලගංවිල පොලිස් ස්ථානාධිපති ප්‍රධාන පොලිස් පරීක්ෂක ඉඳුනිල් හේමපාල මහතාගේ උපදෙස් මත කාන්තා පොලිස් කාර්යාංශය ඇතුළු පොලිස් නිලධාරි කණ්ඩායමක් සිද්ධිය පිළිබඳ වැඩිදුර පරීක්ෂණ සිදුකරයි.", "source": "https://sinhala.adaderana.lk/"},
{"title": "පියුමිගේ මෝසමකට නීති විරෝධී වත්කම් විමර්ශන ඒකකයේ ස්ථානාධිපතිවරයාට නොතීසි", "url": "https://sinhala.adaderana.lk/news.php?nid=207423", "cover_image": "https://s3.amazonaws.com/adaderanasinhala/1741345411-piumi-hansamali-600.jpg", "date_published": "2025-03-07T16:33:00Z", "content": "අපරාධ පරීක්ෂණ දෙපාර්තමේන්තුවේ නීති විරෝධී වත්කම් විමර්ශන ඒකකයේ නිලධාරීන්ගේ කටයුතු හේතුවෙන් තම ව්‍යාපාරික කටයුතුවලට අගතියක් සිදුවන බව සඳහන් කරමින් මුදල් විශුද්ධිකරණය වැළැක්වීමේ පනත යටතේ විමර්ශනයකට භාජනය වී සිටින මෝස්තර නිරූපිකාවක වන පියුමි හංසමාලි විසින් ඉදිරිපත් කළ මෝසම සම්බන්ධයෙන් ලබන 21 වනදා අධිකරණය හමුවේ පෙනී සිට කරුණු දක්වන ලෙස කොළඹ මහෙස්ත්‍රාත් අධිකරණය අද (07) එම ඒකකයේ ස්ථානාධිපතිවරයාට නියම කළේය.  පියුමි හංසමාලි සිය නීතිඥවරු මාර්ගයෙන් ඉදිරිපත් කළ මෝසමක් සලකා බැලීමෙන්  අනතුරුව කොළඹ අතිරේක මහෙස්ත්‍රාත් මංජුල රත්නායක මහතා විසින් මෙම නියෝගය නිකුත් කළේය. පියුමි හංසමාලි වෙනුවෙන් පෙනී සිටි නීතිඥවරයා අධිකරණය හමුවේ කරුණු දක්වමින් තම සේවාදායිකාවගේ ව්‍යාපාරයෙන් අලෙවි කරන රූපලාවන්‍ය ද්‍රව්‍ය මිලදී ගනු ලබන ගනුදෙනුකරුවන් කැඳවා නිති විරෝධී වත්කම් විමර්ශන අංශයේ නිලධාරින් ප්‍රශ්න කිරීම් සිදු කරන බවට චෝදනා කළේය.  මේ තුළින් තම සේවාදායිකාවගේ ව්‍යාපාරයට දැඩි අගතියක් සිදුවී ඇති බවත්  නීතිඥවරයා අධිකරණය හමුවේ පෙන්වා දුන්නේය.  මේ තුළින් සිය සේවාදායිකාවගේ අයිතිවාසිකම් උල්ලංඝනය වීමක් සිදුවන බවත් ඒ අනුව අධිකරණ සංවිධාන පනතේ ප්‍රතිපාදන ප්‍රකාරව මෙම කරුණු දැක්වීම් සිදු කරන බවත් නීතිඥවරයා වැඩිදුරටත් සඳහන් කර සිටියේය.  ඉදිරිපත් වූ කරුණු සලකා බැලූ අතිරේක මහෙස්ත්‍රාත්වරයා අදාළ මෝසම සම්බන්ධයෙන් ලබන 21 වනදා අධිකරණය හමුවේ පෙනී සිට කරුණු දක්වන ලෙස නීති විරෝධී වත්කම් විමර්ශන ඒකකයේ ස්ථානාධිපතිවරයාට නොතීසි නිකුත් කළේය.  නීති විරෝධී ලෙස වත්කම් හා දේපළ අත්පත් කරගත්තේ යැයි කියන සිද්ධියක් සම්බන්ධයෙන් මුදල් විශුද්ධිකරණය වැළැක්වීමේ පනත යටතේ පියුමි හංසමාලි මේ වන විට පොලිස් විමර්ශනයකට මුහුණ දෙමින් සිටින අතර මීට අදාළව ඇයගෙන් නීති විරෝධී වත්කම් විමර්ශන ඒකකය විසින් ප්‍රකාශ සටහන් කරගෙනද තිබේ. මෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විසින් තමන්ව අත්අඩංගුවට ගැනීම වළක්වාලන නියෝගයක් නිකුත් කරන ලෙස ඉල්ලා පියුම් හංසමාලි විසින් මෑතකදී අභියාචනාධිකරණය හමුවේ රිට් පෙත්සමක් ද ගොනුකර තිබුණි. එම පෙත්සම කැඳවූ අවස්ථාවේදී පෙත්සම්කාර පියුමි හංසමාලි මෙම අවස්ථාවේදී අත්අඩංගුවට ගැනීමක් සිදු නොකරන බවටත් පොලිසිය විසින් අභියාචනාධිකරණය හමුවේ දැනුම් දීමක් සිදුකර තිබුණි.", "source": "https://sinhala.adaderana.lk/"},
{"title": "නීතිවිරෝධි ගිනිඅවි ගැන තොරුතුරු වෙනුවෙන් ගෙවනු ලබන දීමනා වැඩි කරයි", "url": "https://sinhala.adaderana.lk/news.php?nid=207421", "cover_image": "https://s3.amazonaws.com/adaderanasinhala/1741344007-police-news-600.jpg", "date_published": "2025-03-07T16:10:00Z", "content": "නීති විරෝධී ගිනිඅවි හා අත් බෝම්බ සම්බන්ධව නිවැරදි තොරතුරු ලබා දෙන්නන් හට ගෙවනු ලබන පොලිස් ත්‍යාග අරමුදල වැඩි කිරීමට පොලීසිය තීරණය කර තිබේ. මෑත කාලීනව වාර්තා වූ අපරාධ සම්බන්ධව සළකා බැලීමේදි දිවයින තුළ නීති විරෝධී ගිනි අවි සහ අත්බෝම්බ තව දුරටත් සංසරණය වන බව නිරීක්ෂණය වී තිබේ. ඒ අනුය සියලු පොලිස් නිලධාරීන් හා පුද්ගලික ඔත්තුකරුවන් දිරි ගැන්වීමෙහ් අරමුණින් මෙම පොලිස් ත්‍යාග අරමුදල වැඩි කිරීමට පොලීසිය පියවර ගෙන ඇත.  by   on Scribd", "source": "https://sinhala.adaderana.lk/"},
{"title": "මහ බැංකු බැඳුම්කර වංචා සිද්ධියට අදාළ අධිකරණ නියෝගයක්", "url": "https://sinhala.adaderana.lk/news.php?nid=207430", "cover_image": "https://s3.amazonaws.com/adaderanasinhala/1741353165-central-bank-600.jpg", "date_published": "2025-03-07T18:42:00Z", "content": "2015 වසරේ ශ්‍රී ලංකා මහ බැංකුව විසින් සිදුකළ බැඳුම්කර නිකුතුවේදී රජයට පාඩු සිදු කළේ යැයි කියනු ලබන පර්පචුවෙල් ට්‍රෙෂරීස් සමාගම විසින් ශ්‍රී ලංකා මහ බැංකුවේ පවත්වාගෙන යන ගිණුම් පිළිබඳ වාර්තාවක් කැඳවීමට පියවර ගන්නා ලෙස කොළඹ ප්‍රධාන මහෙස්ත්‍රාත් අධිකරණය අද (07) නියෝග කළේය. අපරාධ පරීක්ෂණ දෙපාර්තමේන්තුවේ මූල්‍ය අපරාධ විමර්ශන කොට්ඨාශය විසින් කරනු ලැබූ ඉල්ලීමක් සලකා බැලීමෙන් අනතුරුව කොළඹ ප්‍රධාන මහෙස්ත්‍රාත් තනුජා ලක්මාලි මහත්මිය විසින් මෙම නියෝගය නිකුත් කරනු ලැබීය.  2015 පෙබරවාරි 27 වනදා ශ්‍රී ලංකා මහ බැංකුව විසින් සිදු කළ බැඳුම්කර නිකුතුවේදී රජයට රුපියල් මිලියන 688කට අධික පාඩුවක් සිදු කළේ යැයි කියන සිද්ධියකට අදාළව පොලිසිය විසින් ඉදිරිපත් කළ මෝසමක් සලකා බැලීමෙන් අනතුරුව අධිකරණය මෙම නියෝගය නිකුත් කළේය. මූල්‍ය අපරාධ විමර්ශන කොට්ඨාශයේ නිලධාරීන් අධිකරණය හමුවේ කරුණු දක්වමින් මෙම සිද්ධිය සම්බන්ධයෙන් සිදු කරන විමර්ශන සඳහා පර්පචුවල් ට්‍රෙෂරීස්  සමාගම විසින් ශ්‍රී ලංකා මහ බැංකුවේ පවත්වාගෙන යන ගිණුම් සම්බන්ධයෙන් විස්තර වාර්තාවක් ලබා ගැනීමට අවශ්‍යව තිබෙන බව සඳහන් කළේය. එම ඉල්ලීම සලකා බැලූ ප්‍රධාන මහෙස්ත්‍රාත්වරිය මෙම නියෝගය නිකුත් කළ අතර එම විමර්ශනවල ප්‍රගතිය අධිකරණයට වාර්තා කරන ලෙසත් නියම කළාය. මෙම  අපරාධය සම්බන්ධයෙන් හිටපු මහ බැංකු අධිපති අර්ජුන් මහේන්ද්‍රන් ඇතුළු සැකකරුවන් 09 දෙනෙකු සම්බන්ධයෙන් විමර්ශන සිදු කරන බවත් පොලිස් මූල්‍ය අපරාධ විමර්ශන කොට්ඨාශය අධිකරණයට දැනුම් දී තිබේ.", "source": "https://sinhala.adaderana.lk/"},
{"title": "ළමුන් බැස්සූ ලංගම කොන්දොස්තරගේ වැඩ තහනම් කෙරේ", "url": "https://sinhala.adaderana.lk/news.php?nid=207418", "cover_image": "https://s3.amazonaws.com/adaderanasinhala/1741342430-ctb-bus-nuwaraeliya-600.jpg", "date_published": "2025-03-07T15:29:00Z", "content": "වාර ප්‍රවේශ පත්‍ර සහිත පාසල් සිසුන් ලංගම බසයට නංවා ගැනීම ප්‍රතික්ෂේප කළ නුවරඑළිය ප්‍රදේශයේ කොන්දොස්තරවරයාගේ වැඩ තාවකාලිකව තහනම් කිරීමට පියවර ගෙන තිබේ. ඒ අනුව අදාළ කොන්දොස්තරවරයා සම්බන්ධව පරීක්ෂණයක් ආරම්භ කර ඇති අතර එම පරීක්ෂණ අවසන් වන තෙක් ඔහුගේ වැඩ තාවකාලිකව තහනම් කිරීමට පියවර ගෙන ඇත. මේ අතර නුවරඑළිය දිස්ත්‍රික්කයේ ලංගම වාර ප්‍රවේශපත්‍ර ඇති පාසල් සිසුන් දිගු කලක සිට බස් රථවලට නංවා නොගන්නා බවට වාර්තා වී ඇති බැවින් ලංගම ප්‍රවේශපත්‍ර ඇති ජනතාව මගහැර යන ලංගම රියදුරන් සම්බන්ධ තොරතුරු 1958 දුරකථන අංකය වෙත දැනුම් දෙන ලෙස ප්‍රවාහන අමාත්‍යංශය ජනතාවගෙන් ඉල්ලා සිටියි.", "source": "https://sinhala.adaderana.lk/"},
{"title": "රක්ෂණ සංස්ථාව ගැන ජනපතිගේ ස්ථාවරය", "url": "https://sinhala.adaderana.lk/news.php?nid=207419", "cover_image": "https://s3.amazonaws.com/adaderanasinhala/1741343280-HE-L.jpg", "date_published": "2025-03-07T15:44:00Z", "content": "කාර්යක්ෂම හා ඵලදායී ආයෝජන කෙරෙහි අවධානය යොමු කරමින් රක්ෂණ සංස්ථාව ඉදිරියේදී මෙරට ජාතික ආර්ථිකයට පුළුල් දායකත්වයක් ලබාදෙන ආයතනයක් බවට පත් කළයුතු බව ජනාධිපති අනුර කුමාර දිසානායක මහතා පවසයි. ජනාධිපතිවරයා මේ බව අවධාරණය කළේ ශ්‍රී ලංකා රක්ෂණ සංස්ථාවේ නිලධාරින් සමග අද (07) ජනාධිපති කාර්යාලයේදී පැවති සාකච්ඡාවේදීය. ශ්‍රී ලංකා රක්ෂණ සංස්ථාවේ වත්මන් මෙහෙයුම් කාර්යයන් පිළිබඳව මෙහිදී සමාලෝචනයට බඳුන් කෙරුණු අතර, ශ්‍රී ලංකා රක්ෂණ සංස්ථාව පාඩු ලැබුවහොත් එහි සෘජු බලපෑමට ලක් වන්නේ එහි ආයෝජනය කර ඇති ජනතාව වන බැවින් නිසි කළමනාකරණයක් මඟින් එය වඩා ලාභදායී රාජ්‍ය ව්‍යවසායක් ලෙස පවත්වා ගෙන යායුතු බව ජනාධිපතිවරයා එහිදී වැඩිදුරටත් අවධාරණය කර තිබේ.   ශ්‍රී ලංකා රක්ෂණ සංස්ථාවේ සභාපති නුසිත් කුමාරතුංග මහතා ඇතුළු අධ්‍යක්ෂ මණ්ඩල සාමාජිකයෝ සහ ජ්‍යෙෂ්ඨ නිලධාරින් පිරිසක් මෙම අවස්ථාවට එක්විය.", "source": "https://sinhala.adaderana.lk/"},
{"title": "සැහැල්ලු දුම්රිය ව්‍යාපෘතිය ගැන තවම තීරණයක් නෑ", "url": "https://sinhala.adaderana.lk/news.php?nid=207420", "cover_image": "https://s3.amazonaws.com/adaderanasinhala/1741342816-LTR-Train-Project-600.jpg", "date_published": "2025-03-07T15:50:00Z", "content": "ජපාන ජාත්‍යන්තර සහයෝගීතා ආයතනයේ අරමුදල් යටතේ ශ්‍රී ලංකාවේ බස්නාහිර කලාපය තුළ ක්‍රියාත්මක කිරීමට නියමිතව තිබූ සැහැල්ලු සංක්‍රමණ පද්ධති ව්‍යාපෘතිය (LRT) සම්බන්ධව මෙතෙක් රජය ප්‍රතිපත්තිමය තීරණයක් ගෙන නොමැති බව මුදල් අමාත්‍යංශයේ විදේශ සම්පත් දෙපාර්තමේන්තුවේ අධ්‍යක්ෂ ජනරාල් ආර්.එම්.එස්.ඊ.එස්. බණ්ඩාර මහතා පවසයි. අද (07) පැවැති ජපාන ණය ප්‍රතිව්‍යුහගතකරණය කිරීමේ ක්‍රියාවලියේදී මාධ්‍යවේදියෙකු නැගූ ප්‍රශ්නයකට පිළිතුරු ලබා දෙමින් ඒ මහාතා මේ බව පැවසීය. එහිදී අදහස් දැක්වූ ඒ මහතා පැවසුවේ මෙම ව්‍යාපෘතිය සම්බන්ධව අලුතින් ජපන් රජය හා සාකච්ඡා ආරම්භ කළ යුතු බවත් ය.  මෙම දුම්රිය ව්‍යාපෘතිය එවකට පැවැති යහපාලන රජය විසින් ආරම්භ කිරීමට නියමිතව තිබූ අතර පසුව පැමිණි ගෝඨාභය රාජපක්ෂ මහතාගේ රජය විසින් එය අවලංගු කිරීමට තීරණය ගෙන තිබුණි. ඩොලර් බිලියන 1.5ක ජපාන සහනදායි ණය ක්‍රමයකින් නිම කිරීමට සැලසුම් කළ කොළඹ සැහැල්ලු දුම්රිය සංක්‍රමණ ව්‍යාපෘතිය හෙවත් LRT ව්‍යාපෘතිය හිටපු ජනාධිපති ගෝඨාභය රාජපක්ෂ මහතාගේ පාලන සමයේදී අහෝසි කෙරුණේ එය අගනුවර තදබදයට \"ලාභදායී විසඳුමක්\" නොවන බව සඳහන් කරමිනි. මෙම ව්‍යාපෘතියේ පළමු අදියරට අමෙරිකානු ඩොලර් මිලියන 285ක ණය ගිවිසුමට ජපාන ජාත්‍යන්තර සහයෝගිතා ඒජන්සිය (ජයිකා) හා ශ්‍රී ලංකා රජය වෙනුවෙන් මුදල් අමාත්‍යංශයේ ලේකම්වරයා එම කාලයේදී අත්සන් තැබීය.  මෙම ණය සියයට 0.1ක සහන පොලී අනුපාතයකට අවුරුදු 12ක සහන කාලයක් සමඟින් වසර 40කින් ආපසු ගෙවිය යුතු බවත් එහිදී එම ගිවිසුම්වල සඳහන් ව තිබුණි. පසුව එම පාලනය කාලය බිඳ වැටීමෙන් අනතුරුව නව ජනාධිපතිවරයා ලෙස තේරී පත්වූ රනිල් වික්‍රමසිංහ මහතා විසින් යළි එම දුම්රිය ව්‍යාපෘතිය ආරම්භ කිරීමට සඳහා සාකච්ඡා ඇරඹීමට රනිල් වික්‍රමසිංහ මහතා ප්‍රමුඛ එම රජයේ කැබිනට් මණ්ඩලය තීරණය කර තිබුණි.", "source": "https://sinhala.adaderana.lk/"},
{"title": "ඇල්ෆ්‍රඩ් සුළි කුණාටුවට මුහුණ දෙන්න ඔස්ට්‍රේලියානුවන් සූදානම් වෙයි", "url": "https://sinhala.adaderana.lk/news/207431", "cover_image": "https://s3.amazonaws.com/adaderanasinhala/1741355970-Cyclone-Alfred-L.jpg", "date_published": "2025-03-07T19:29:00Z", "content": "ඔස්ට්‍රේලියාවේ ක්වීන්ස්ලන්ඩ් සහ නිව් සවුත් වේල්ස් ඇතුළු නැගෙනහිර වෙරළබඩ කලාපයට හෙට (08) දිනයේ ඇල්ෆ්‍රඩ් සුළි කුණාටුව ඇතුළුවන බවට කාලගුණ අනාවැකි පළකරයි. ඉන් ශ්‍රී ලාංකිකයින් ද 7000කට අධික පිරිසක් වාසය කරන බ්‍රිස්බේන් නගරයට වැඩි බලපෑමක් එල්ලවීමේ අවදානමක් පවතින බව  වාර්තා වෙයි. ඒ අනුව අදාළ කළාපයේ පාසල් 280කට වැඩි සංඛ්‍යාවක් අද වසාදැමුණු අතර භාණ්ඩ ගැනීම සඳහා දිගු පෝලිම් ද නිර්මාණය වුණි.  ඔස්ට්‍රේලියානු කාලගුණ බලධාරීන් පුරෝකථනය කරන්නේ ඔස්ට්‍රේලියාවේ නැගෙනහිර වෙරළබඩ පෙදෙස්වලට 'ඇල්ෆ්‍රඩ්' නිවර්තන සුළි කුණාටුවෙන්  බලපෑම් එල්ලවනු ඇති බවටය. මේ වනවිට පළවී ඇති කාලගුණ අනාවැකිවලට අනුව, පැයට කිලෝමීටර 120ක් දක්වා වූ සුළඟේ වේගයක් වාර්තා කරමින් 'ඇල්ෆ්‍රඩ්' සුළි කුණාටුව බ්‍රිස්බේන් නගරයෙන් රට තුළට ඇතුළුවීමට නියමිතය.  ඒ අනුව සුළිකුණාටුවේ වැඩිම බලපෑම ක්වීන්ස්ලන්ඩ් හි බ්‍රිස්බේන් නගරයට එල්ල වනු ඇති.  අද පස්වරුව වනවිට ඇල්ෆ්‍රඩ් සුළි කුණාටුව බ්‍රිස්බේන් නගරයට කිලෝමීටර 105ක් නැගෙනහිර දෙසින් ස්ථාන ගතවුණි. එය රට තුළට ඇතුළු වනු ඇතැයි කාලගුණ බලධාරීන් පුරෝකථනය කරන්නේ එරට වේලාවෙන් හෙට පෙරවරුවේදී ය.  විදෙස් මාධ්‍ය වාර්තා කරන්නේ මෙය 1974න් පසුව එම ප්‍රදේශයට ඇතුළු වන පළමු සුළි කුණාටුව බවය. ඇල්ෆ්‍රඩ් සුළි කුණාටුවෙන් දැනටමත් ඔස්ට්‍රේලියාවේ ගෝල්ඩ් කෝස්ට් වෙරළ තීරයට බලපෑම් එල්ලවී තිබේ. ඒ අනුව ලක්ෂයකට ආසන්න පිරිසකට විදුලි ඇණහිටීමකට මුහුණ දීමට සිදුවී ඇති අතර පාසල් සිය ගණනක් වසා දමා ඇති අතර, බ්‍රිස්බේන් ගුවන්තොටුපළ මෙහෙයුම් ද නවතා දැමුණි.  එමෙන්ම මහජන ප්‍රවාහන කටයුතු අවලංගු කිරීමටත් ව්‍යාපාර ස්ථාන වසා දැමීමට බලධාරීන් පියවර ගෙන ඇත්තේ සුළි කුණාටුවෙන් සිදුවිය හැකි අනතුරු අවම කරගැනීමේ අරමුණින් ය. ඔස්ට්‍රේලියාවේ ගෝල්ඩ් කෝස්ට්හි වෙසෙන ලාංකිකයෙක් වන ආචාර්ය නදීකා රත්නායක සඳහන් කළේ, නැගෙනහිර වෙරළ බඩ කලාපයට බලපෑ හැකි අධික වැසි සහ ඉහළ සුළං ප්‍රවාහය හමුවේ මේ වනවිට අයහපත් කාලගුණය සම්බන්ධ අනතුරු ඇඟවීම්වලට යටත්ව ඇති පිරිස 80,000කට අධිකය.  මේ වනවිට ඇල්ෆ්‍රඩ් සුළි කුණාටුව දෙවැනි මට්ටමේ සුළි කුණාටුවක් ලෙස ඛාණ්ඩ කර ඇති අතර තවත් දහස් ගණනකට නිවාසවලින් ඉවත්වන ලෙසට දැනටත් උපදෙස් දී ඇතැයි සඳහන් ය. මිලියන 3කට අධික පිරිසක් සුළි කුණාටුවෙන් පීඩාවට පත්වනු ඇති බවට පුරෝකථනය කරනු ලබයි.  මෙය දුර්ලභ කාලගුණ සංසිද්ධියක් ලෙස බලධාරීන් අනතුරු අඟවන්නේ මෙය 1974න් පසුව බ්‍රිස්බේන් නගරයෙන් රට තුළට ඇතුළු වන පළමු සුළි කුණාටුව වීම හේතුවෙනි. අයහපත් කාලගුණ අවදානම සැලකිල්ලට ගනිමින් බ්‍රිස්බේන් ජනතාව යුහුසුළුව භාණ්ඩ මිලදී ගැනීමට කටයුතු කිරීම හේතුවෙන් වෙළෙඳසැල් ආශ්‍රිතව දිගු පෝළිම් නිර්මාණය වී තිබුණි. එමෙන්ම ඉන්ධන පිරවුම්හල් ආශ්‍රිතවත් පෝලිම් නිර්මාණය වී තිබූ අයුරු විදෙස් මාධ්‍ය වාර්තා කරයි.", "source": "https://sinhala.adaderana.lk/"},
{"title": "මහ බැංකු බැඳුම්කර වංචා සිද්ධියට අදාළ අධිකරණ නියෝගයක්", "url": "https://sinhala.adaderana.lk/news/207430", "cover_image": "https://s3.amazonaws.com/adaderanasinhala/1741353165-central-bank-600.jpg", "date_published": "2025-03-07T18:42:00Z", "content": "2015 වසරේ ශ්‍රී ලංකා මහ බැංකුව විසින් සිදුකළ බැඳුම්කර නිකුතුවේදී රජයට පාඩු සිදු කළේ යැයි කියනු ලබන පර්පචුවෙල් ට්‍රෙෂරීස් සමාගම විසින් ශ්‍රී ලංකා මහ බැංකුවේ පවත්වාගෙන යන ගිණුම් පිළිබඳ වාර්තාවක් කැඳවීමට පියවර ගන්නා ලෙස කොළඹ ප්‍රධාන මහෙස්ත්‍රාත් අධිකරණය අද (07) නියෝග කළේය. අපරාධ පරීක්ෂණ දෙපාර්තමේන්තුවේ මූල්‍ය අපරාධ විමර්ශන කොට්ඨාශය විසින් කරනු ලැබූ ඉල්ලීමක් සලකා බැලීමෙන් අනතුරුව කොළඹ ප්‍රධාන මහෙස්ත්‍රාත් තනුජා ලක්මාලි මහත්මිය විසින් මෙම නියෝගය නිකුත් කරනු ලැබීය.  2015 පෙබරවාරි 27 වනදා ශ්‍රී ලංකා මහ බැංකුව විසින් සිදු කළ බැඳුම්කර නිකුතුවේදී රජයට රුපියල් මිලියන 688කට අධික පාඩුවක් සිදු කළේ යැයි කියන සිද්ධියකට අදාළව පොලිසිය විසින් ඉදිරිපත් කළ මෝසමක් සලකා බැලීමෙන් අනතුරුව අධිකරණය මෙම නියෝගය නිකුත් කළේය. මූල්‍ය අපරාධ විමර්ශන කොට්ඨාශයේ නිලධාරීන් අධිකරණය හමුවේ කරුණු දක්වමින් මෙම සිද්ධිය සම්බන්ධයෙන් සිදු කරන විමර්ශන සඳහා පර්පචුවල් ට්‍රෙෂරීස්  සමාගම විසින් ශ්‍රී ලංකා මහ බැංකුවේ පවත්වාගෙන යන ගිණුම් සම්බන්ධයෙන් විස්තර වාර්තාවක් ලබා ගැනීමට අවශ්‍යව තිබෙන බව සඳහන් කළේය. එම ඉල්ලීම සලකා බැලූ ප්‍රධාන මහෙස්ත්‍රාත්වරිය මෙම නියෝගය නිකුත් කළ අතර එම විමර්ශනවල ප්‍රගතිය අධිකරණයට වාර්තා කරන ලෙසත් නියම කළාය. මෙම  අපරාධය සම්බන්ධයෙන් හිටපු මහ බැංකු අධිපති අර්ජුන් මහේන්ද්‍රන් ඇතුළු සැකකරුවන් 09 දෙනෙකු සම්බන්ධයෙන් විමර්ශන සිදු කරන බවත් පොලිස් මූල්‍ය අපරාධ විමර්ශන කොට්ඨාශය අධිකරණයට දැනුම් දී තිබේ.", "source": "https://sinhala.adaderana.lk/"},
{"title": "ළමුන් බැස්සූ ලංගම කොන්දොස්තරගේ වැඩ තහනම් කෙරේ", "url": "https://sinhala.adaderana.lk/news/207418", "cover_image": "https://s3.amazonaws.com/adaderanasinhala/1741342430-ctb-bus-nuwaraeliya-600.jpg", "date_published": "2025-03-07T15:29:00Z", "content": "වාර ප්‍රවේශ පත්‍ර සහිත පාසල් සිසුන් ලංගම බසයට නංවා ගැනීම ප්‍රතික්ෂේප කළ නුවරඑළිය ප්‍රදේශයේ කොන්දොස්තරවරයාගේ වැඩ තාවකාලිකව තහනම් කිරීමට පියවර ගෙන තිබේ. ඒ අනුව අදාළ කොන්දොස්තරවරයා සම්බන්ධව පරීක්ෂණයක් ආරම්භ කර ඇති අතර එම පරීක්ෂණ අවසන් වන තෙක් ඔහුගේ වැඩ තාවකාලිකව තහනම් කිරීමට පියවර ගෙන ඇත. මේ අතර නුවරඑළිය දිස්ත්‍රික්කයේ ලංගම වාර ප්‍රවේශපත්‍ර ඇති පාසල් සිසුන් දිගු කලක සිට බස් රථවලට නංවා නොගන්නා බවට වාර්තා වී ඇති බැවින් ලංගම ප්‍රවේශපත්‍ර ඇති ජනතාව මගහැර යන ලංගම රියදුරන් සම්බන්ධ තොරතුරු 1958 දුරකථන අංකය වෙත දැනුම් දෙන ලෙස ප්‍රවාහන අමාත්‍යංශය ජනතාවගෙන් ඉල්ලා සිටියි.", "source": "https://sinhala.adaderana.lk/"},
{"title": "රක්ෂණ සංස්ථාව ගැන ජනපතිගේ ස්ථාවරය", "url": "https://sinhala.adaderana.lk/news/207419", "cover_image": "https://s3.amazonaws.com/adaderanasinhala/1741343280-HE-L.jpg", "date_published": "2025-03-07T15:44:00Z", "content": "කාර්යක්ෂම හා ඵලදායී ආයෝජන කෙරෙහි අවධානය යොමු කරමින් රක්ෂණ සංස්ථාව ඉදිරියේදී මෙරට ජාතික ආර්ථිකයට පුළුල් දායකත්වයක් ලබාදෙන ආයතනයක් බවට පත් කළයුතු බව ජනාධිපති අනුර කුමාර දිසානායක මහතා පවසයි. ජනාධිපතිවරයා මේ බව අවධාරණය කළේ ශ්‍රී ලංකා රක්ෂණ සංස්ථාවේ නිලධාරින් සමග අද (07) ජනාධිපති කාර්යාලයේදී පැවති සාකච්ඡාවේදීය. ශ්‍රී ලංකා රක්ෂණ සංස්ථාවේ වත්මන් මෙහෙයුම් කාර්යයන් පිළිබඳව මෙහිදී සමාලෝචනයට බඳුන් කෙරුණු අතර, ශ්‍රී ලංකා රක්ෂණ සංස්ථාව පාඩු ලැබුවහොත් එහි සෘජු බලපෑමට ලක් වන්නේ එහි ආයෝජනය කර ඇති ජනතාව වන බැවින් නිසි කළමනාකරණයක් මඟින් එය වඩා ලාභදායී රාජ්‍ය ව්‍යවසායක් ලෙස පවත්වා ගෙන යායුතු බව ජනාධිපතිවරයා එහිදී වැඩිදුරටත් අවධාරණය කර තිබේ.   ශ්‍රී ලංකා රක්ෂණ සංස්ථාවේ සභාපති නුසිත් කුමාරතුංග මහතා ඇතුළු අධ්‍යක්ෂ මණ්ඩල සාමාජිකයෝ සහ ජ්‍යෙෂ්ඨ නිලධාරින් පිරිසක් මෙම අවස්ථාවට එක්විය.", "source": "https://sinhala.adaderana.lk/"},
{"title": "සැහැල්ලු දුම්රිය ව්‍යාපෘතිය ගැන තවම තීරණයක් නෑ", "url": "https://sinhala.adaderana.lk/news/207420", "cover_image": "https://s3.amazonaws.com/adaderanasinhala/1741342816-LTR-Train-Project-600.jpg", "date_published": "2025-03-07T15:50:00Z", "content": "ජපාන ජාත්‍යන්තර සහයෝගීතා ආයතනයේ අරමුදල් යටතේ ශ්‍රී ලංකාවේ බස්නාහිර කලාපය තුළ ක්‍රියාත්මක කිරීමට නියමිතව තිබූ සැහැල්ලු සංක්‍රමණ පද්ධති ව්‍යාපෘතිය (LRT) සම්බන්ධව මෙතෙක් රජය ප්‍රතිපත්තිමය තීරණයක් ගෙන නොමැති බව මුදල් අමාත්‍යංශයේ විදේශ සම්පත් දෙපාර්තමේන්තුවේ අධ්‍යක්ෂ ජනරාල් ආර්.එම්.එස්.ඊ.එස්. බණ්ඩාර මහතා පවසයි. අද (07) පැවැති ජපාන ණය ප්‍රතිව්‍යුහගතකරණය කිරීමේ ක්‍රියාවලියේදී මාධ්‍යවේදියෙකු නැගූ ප්‍රශ්නයකට පිළිතුරු ලබා දෙමින් ඒ මහාතා මේ බව පැවසීය. එහිදී අදහස් දැක්වූ ඒ මහතා පැවසුවේ මෙම ව්‍යාපෘතිය සම්බන්ධව අලුතින් ජපන් රජය හා සාකච්ඡා ආරම්භ කළ යුතු බවත් ය.  මෙම දුම්රිය ව්‍යාපෘතිය එවකට පැවැති යහපාලන රජය විසින් ආරම්භ කිරීමට නියමිතව තිබූ අතර පසුව පැමිණි ගෝඨාභය රාජපක්ෂ මහතාගේ රජය විසින් එය අවලංගු කිරීමට තීරණය ගෙන තිබුණි. ඩොලර් බිලියන 1.5ක ජපාන සහනදායි ණය ක්‍රමයකින් නිම කිරීමට සැලසුම් කළ කොළඹ සැහැල්ලු දුම්රිය සංක්‍රමණ ව්‍යාපෘතිය හෙවත් LRT ව්‍යාපෘතිය හිටපු ජනාධිපති ගෝඨාභය රාජපක්ෂ මහතාගේ පාලන සමයේදී අහෝසි කෙරුණේ එය අගනුවර තදබදයට \"ලාභදායී විසඳුමක්\" නොවන බව සඳහන් කරමිනි. මෙම ව්‍යාපෘතියේ පළමු අදියරට අමෙරිකානු ඩොලර් මිලියන 285ක ණය ගිවිසුමට ජපාන ජාත්‍යන්තර සහයෝගිතා ඒජන්සිය (ජයිකා) හා ශ්‍රී ලංකා රජය වෙනුවෙන් මුදල් අමාත්‍යංශයේ ලේකම්වරයා එම කාලයේදී අත්සන් තැබීය.  මෙම ණය සියයට 0.1ක සහන පොලී අනුපාතයකට අවුරුදු 12ක සහන කාලයක් සමඟින් වසර 40කින් ආපසු ගෙවිය යුතු බවත් එහිදී එම ගිවිසුම්වල සඳහන් ව තිබුණි. පසුව එම පාලනය කාලය බිඳ වැටීමෙන් අනතුරුව නව ජනාධිපතිවරයා ලෙස තේරී පත්වූ රනිල් වික්‍රමසිංහ මහතා විසින් යළි එම දුම්රිය ව්‍යාපෘතිය ආරම්භ කිරීමට සඳහා සාකච්ඡා ඇරඹීමට රනිල් වික්‍රමසිංහ මහතා ප්‍රමුඛ එම රජයේ කැබිනට් මණ්ඩලය තීරණය කර තිබුණි.", "source": "https://sinhala.adaderana.lk/"},
{"title": "සිසුවියන් 8කට ලිංගික අතවර කළ සැකකාර ගණිත ගුරා අත්අඩංගුවට", "url": "https://sinhala.adaderana.lk/news/207422", "cover_image": "https://s3.amazonaws.com/adaderanasinhala/1741347487-school-L.jpg", "date_published": "2025-03-07T16:25:00Z", "content": "10වන වසරේ ඉගෙනුම ලබන සිසුවියන් 8 දෙනෙකුට ලිංගික අතවර කිරීමේ සිද්ධියක් සම්බන්ධයෙන් ගණිත ගුරුවරයෙකු අද (07) අරලගංවිල පොලීසිය විසින් අත්අඩංගුවට ගෙන තිබේ. \r\n  \r\nදිඹුලාගල අධ්‍යාපන කලාපයේ අරලගංවිල අධ්‍යාපන කොට්ඨාසයේ  මහා විද්‍යාලයක ගණිත ගුරුවරයෙකු මෙලෙස අත්අඩංගුවට ගෙන ඇත. දෙමව්පියන් විසින් පොලීසියට අවස්ථා කිහිපයකදී සිදුකරන ලද පැමිණිලිවලට අදාළව ගණිත ගුරුවරයා අත්අඩංගුවට ගත් බවත්, එම ගුරුවරයා අතින් පාසලේ 10 වන වසරේ සිසුවියන් 8 දෙනෙකු අවස්ථා කිහිපයකදීම ලිංගික අතවරයට ලක්වී ඇති බවත් ඒ පිළිබඳ පරීක්‍ෂණ සිදුකරන අරලගංවිල පොලීසිය පැවසීය. අත්අඩංගුවට ගත් ගණිත ගුරුවරයා අද (07) පොළොන්නරුව මහේස්ත්‍රාත් අධිකරණයට ඉදිරිපත් කිරීමට කටයුතු කරන බවද පොලීසිය පැවසීය. අරලගංවිල පොලිස් ස්ථානාධිපති ප්‍රධාන පොලිස් පරීක්ෂක ඉඳුනිල් හේමපාල මහතාගේ උපදෙස් මත කාන්තා පොලිස් කාර්යාංශය ඇතුළු පොලිස් නිලධාරි කණ්ඩායමක් සිද්ධිය පිළිබඳ වැඩිදුර පරීක්ෂණ සිදුකරයි.", "source": "https://sinhala.adaderana.lk/"},
{"title": "නීතිවිරෝධි ගිනිඅවි ගැන තොරුතුරු වෙනුවෙන් ගෙවනු ලබන දීමනා වැඩි කරයි", "url": "https://sinhala.adaderana.lk/news/207421", "cover_image": "https://s3.amazonaws.com/adaderanasinhala/1741344007-police-news-600.jpg", "date_published": "2025-03-07T16:10:00Z", "content": "නීති විරෝධී ගිනිඅවි හා අත් බෝම්බ සම්බන්ධව නිවැරදි තොරතුරු ලබා දෙන්නන් හට ගෙවනු ලබන පොලිස් ත්‍යාග අරමුදල වැඩි කිරීමට පොලීසිය තීරණය කර තිබේ. මෑත කාලීනව වාර්තා වූ අපරාධ සම්බන්ධව සළකා බැලීමේදි දිවයින තුළ නීති විරෝධී ගිනි අවි සහ අත්බෝම්බ තව දුරටත් සංසරණය වන බව නිරීක්ෂණය වී තිබේ. ඒ අනුය සියලු පොලිස් නිලධාරීන් හා පුද්ගලික ඔත්තුකරුවන් දිරි ගැන්වීමෙහ් අරමුණින් මෙම පොලිස් ත්‍යාග අරමුදල වැඩි කිරීමට පොලීසිය පියවර ගෙන ඇත.  by   on Scribd", "source": "https://sinhala.adaderana.lk/"},
{"title": "වැඩ වරද්ද ගත් පොලිස් නිලධාරීන් තිදෙනා රිමාන්ඩ්", "url": "https://sinhala.adaderana.lk/news/207424", "cover_image": "https://s3.amazonaws.com/adaderanasinhala/1741347522-court-L.jpg", "date_published": "2025-03-07T16:42:00Z", "content": "අල්ලස් ඉල්ලූ සිද්ධියක් සම්බන්ධයෙන් අත්අඩංගුවට ගත් පොලිස් නිලධාරීන් තිදෙනා එළඹෙන 20 වනදා දක්වා රක්ෂිත බන්ධනාගාරගත කර තිබේ.   ඒ, සැකකරුවන් අද (07) කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවය. ඔස්ට්‍රියානු සංචාරක කාන්තාවකගෙන් අල්ලස් මුදලක් ඉල්ලූ බවට චෝදනා මත පොලිස් සැරයන්වරයෙක් සහ කොස්තාපල්වරුන් දෙදෙනෙකු මෙලෙස අත්අඩංගුවට ගෙන තිබුණි. ඇය සතුව තිබූ විදෙස් දුම්වැටි සම්බන්ධයෙන් නීතිමය පියවර නොගෙන සිටිමට නම් රුපියල් 50,000ක මුදලක් සැකකරුවන් විසින් ඉල්ලා ඇති බව පොලීසිය පවසයි. මෙලෙස අත්අඩංගුවට ගෙන ඇත්තේ කොල්ලුපිටිය පොලීසියට අනුයුක්තව රාජකාරි සිදුකළ සැරයන්වරයෙක් සහ කොස්තාපල්වරුන් දෙදෙනෙකි.", "source": "https://sinhala.adaderana.lk/"},
{"title": "පියුමිගේ මෝසමකට නීති විරෝධී වත්කම් විමර්ශන ඒකකයේ ස්ථානාධිපතිවරයාට නොතීසි", "url": "https://sinhala.adaderana.lk/news/207423", "cover_image": "https://s3.amazonaws.com/adaderanasinhala/1741345411-piumi-hansamali-600.jpg", "date_published": "2025-03-07T16:33:00Z", "content": "අපරාධ පරීක්ෂණ දෙපාර්තමේන්තුවේ නීති විරෝධී වත්කම් විමර්ශන ඒකකයේ නිලධාරීන්ගේ කටයුතු හේතුවෙන් තම ව්‍යාපාරික කටයුතුවලට අගතියක් සිදුවන බව සඳහන් කරමින් මුදල් විශුද්ධිකරණය වැළැක්වීමේ පනත යටතේ විමර්ශනයකට භාජනය වී සිටින මෝස්තර නිරූපිකාවක වන පියුමි හංසමාලි විසින් ඉදිරිපත් කළ මෝසම සම්බන්ධයෙන් ලබන 21 වනදා අධිකරණය හමුවේ පෙනී සිට කරුණු දක්වන ලෙස කොළඹ මහෙස්ත්‍රාත් අධිකරණය අද (07) එම ඒකකයේ ස්ථානාධිපතිවරයාට නියම කළේය.  පියුමි හංසමාලි සිය නීතිඥවරු මාර්ගයෙන් ඉදිරිපත් කළ මෝසමක් සලකා බැලීමෙන්  අනතුරුව කොළඹ අතිරේක මහෙස්ත්‍රාත් මංජුල රත්නායක මහතා විසින් මෙම නියෝගය නිකුත් කළේය. පියුමි හංසමාලි වෙනුවෙන් පෙනී සිටි නීතිඥවරයා අධිකරණය හමුවේ කරුණු දක්වමින් තම සේවාදායිකාවගේ ව්‍යාපාරයෙන් අලෙවි කරන රූපලාවන්‍ය ද්‍රව්‍ය මිලදී ගනු ලබන ගනුදෙනුකරුවන් කැඳවා නිති විරෝධී වත්කම් විමර්ශන අංශයේ නිලධාරින් ප්‍රශ්න කිරීම් සිදු කරන බවට චෝදනා කළේය.  මේ තුළින් තම සේවාදායිකාවගේ ව්‍යාපාරයට දැඩි අගතියක් සිදුවී ඇති බවත්  නීතිඥවරයා අධිකරණය හමුවේ පෙන්වා දුන්නේය.  මේ තුළින් සිය සේවාදායිකාවගේ අයිතිවාසිකම් උල්ලංඝනය වීමක් සිදුවන බවත් ඒ අනුව අධිකරණ සංවිධාන පනතේ ප්‍රතිපාදන ප්‍රකාරව මෙම කරුණු දැක්වීම් සිදු කරන බවත් නීතිඥවරයා වැඩිදුරටත් සඳහන් කර සිටියේය.  ඉදිරිපත් වූ කරුණු සලකා බැලූ අතිරේක මහෙස්ත්‍රාත්වරයා අදාළ මෝසම සම්බන්ධයෙන් ලබන 21 වනදා අධිකරණය හමුවේ පෙනී සිට කරුණු දක්වන ලෙස නීති විරෝධී වත්කම් විමර්ශන ඒකකයේ ස්ථානාධිපතිවරයාට නොතීසි නිකුත් කළේය.  නීති විරෝධී ලෙස වත්කම් හා දේපළ අත්පත් කරගත්තේ යැයි කියන සිද්ධියක් සම්බන්ධයෙන් මුදල් විශුද්ධිකරණය වැළැක්වීමේ පනත යටතේ පියුමි හංසමාලි මේ වන විට පොලිස් විමර්ශනයකට මුහුණ දෙමින් සිටින අතර මීට අදාළව ඇයගෙන් නීති විරෝධී වත්කම් විමර්ශන ඒකකය විසින් ප්‍රකාශ සටහන් කරගෙනද තිබේ. මෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විසින් තමන්ව අත්අඩංගුවට ගැනීම වළක්වාලන නියෝගයක් නිකුත් කරන ලෙස ඉල්ලා පියුම් හංසමාලි විසින් මෑතකදී අභියාචනාධිකරණය හමුවේ රිට් පෙත්සමක් ද ගොනුකර තිබුණි. එම පෙත්සම කැඳවූ අවස්ථාවේදී පෙත්සම්කාර පියුමි හංසමාලි මෙම අවස්ථාවේදී අත්අඩංගුවට ගැනීමක් සිදු නොකරන බවටත් පොලිසිය විසින් අභියාචනාධිකරණය හමුවේ දැනුම් දීමක් සිදුකර තිබුණි.", "source": "https://sinhala.adaderana.lk/"},
{"title": "පළාත් පාලන ආයතන රැසකට දේශපාලන පක්ෂ 10ක් ඇප තියයි", "url": "https://sinhala.adaderana.lk/news/207427", "cover_image": "https://s3.amazonaws.com/adaderanasinhala/1741350153-election-commission-sri-lanka-600.jpg", "date_published": "2025-03-07T17:52:00Z", "content": "එළැඹෙන පළාත් පාලන මැතිවරණය සඳහා මෙතෙක් ඇප තැන්පත් භාරදුන් දේශපාලන පක්ෂ සහ ස්වාධීන කණ්ඩායම් පිළිබඳව මැතිවරණ කොමිෂන් සභාව විසින් නිවේදනයක් නිකුත් කර තිබේ. එහි සඳහන් ව ඇත්තේ පසුගිය 03 දිනෙන් ආරම්භ වූ ඇප තැන්පත් භාර ගැනීමේ ක්‍රියාලිය අනුව ඊයේ (06) දින පස්වරු 4.15 දක්වා කාලය තුළ පළාත් පාලන ආයතන 88ක් සඳහා ඇප තැන්පත් කිරීම් සිදුව ඇති බවය. ඒ අනුව පිළිගත් දේශපාලන පක්ෂ 10ක් සහ ස්වාධීන කණ්ඩායම් 38ක් එම පළාත් පාලන 88ක් සඳහා ඇප මුදල් තැන්පත් කර ඇති බවද මැතිවරණ කොමිෂන් සභාව සිය නිවේදනයේ සඳහන් කර ඇත.", "source": "https://sinhala.adaderana.lk/"},
{"title": "ගිනිඅවියක් සහ උණ්ඩ සමගින් ගුවන්ගත වීමට ගිය ඔස්ට්‍රේලියානු තරුණයාට වැඩ වරදියි", "url": "https://sinhala.adaderana.lk/news/207425", "cover_image": "https://s3.amazonaws.com/adaderanasinhala/1741348293-Australia-Men-Arrested-600.jpg", "date_published": "2025-03-07T17:21:00Z", "content": "ගිනි අවියක් සහ උණ්ඩ සමග මගී ගුවන් යානයක ගමන් කිරීමට උත්සහ කළ 17හැවිරිදි තරුණයෙකුට එරෙහිව ඔස්ට්‍රේලියානු පොලිසිය විසින් චෝදනා ගොනු කර තිබේ. ඊයේ පස්වරුවේ මගීන් 160 දෙනෙකු රැගෙන මෙල්බන්හි සිට සිඩ්නි බලා පිටත්ව යාමට නියමිතව තිබූ මගී ගුවන් යානයකට ගොඩවීමට උත්සහ කිරීමේ දී අදාළ තරුණයා යානයේ කාර්යය මණ්ඩල සාමාජිකයින් විසින් ඉවත් කර ඇති බව විදෙස් මාධ්‍ය වාර්තා කළේය. ඒ අනුව යානයේ කාර්යය මණ්ඩලය විසින්  ඔහු පොලිසිය වෙත භාරදීමට පියවර ගෙන තිබුණි. අදාළ තරුණයාට එරෙහිව ගුවන් යානය හා මගීන්ගේ ආරක්ෂාව අනතුරේ හෙලීම ඇතුළු චෝදනා කිහිපයක් යටතේ අධිකරණය හමුවේ කරුණු දක්වන බව ද  එරට පොලිසිය සඳහන් කර තිබේ.", "source": "https://sinhala.adaderana.lk/"},
{"title": "වැලිගම පොලීසියේ වැඩබලන ස්ථානාධිපතිගේ වැඩ තහනම් කෙරේ", "url": "https://sinhala.adaderana.lk/news/207429", "cover_image": "https://s3.amazonaws.com/adaderanasinhala/1741351169-OIC-600.jpg", "date_published": "2025-03-07T18:09:00Z", "content": "වැලිගම පොලීසියේ වැඩබලන ස්ථානාධිපතිවරයාගේ වැඩ තහනම් කිරීමට පොලීසිය පියවර ගෙන තිබේ. \r\n \r\nඒ පසුගිය 2023 වසරේ සිදුකළ වෙඩි තැබීමේ සිද්ධිය සම්බන්ධයෙනි.", "source": "https://sinhala.adaderana.lk/"},
{"title": "විමල්ගේ සඳේ ගින්දර එළිදකී", "url": "https://sinhala.adaderana.lk/news/207439", "cover_image": "https://s3.amazonaws.com/adaderanasinhala/1741367142-wimal-W-L.jpg", "date_published": "2025-03-07T22:33:00Z", "content": "ජාතික නිදහස් පෙරමුණේ නායක හිටපු පාර්ලිමේන්තු මන්ත්‍රී විමල් වීරවංශ මහතා 1988/89 කාලවකවානුවේ සිය ජීවන අත්දැකීම් ද  අලළා රචනා කළ \"සඳේ ගින්දර\" නම් නවකථාව අද (07) එළිදැක්විය. ඒ, බස්නාහිර පළාත් සෞන්දර්ය කලා නිකේතනයේදීය. එහිදී අදහස් දක්වමින් ජාතික නිදහස් පෙරමුණේ නායක හිටපු පාර්ලිමේන්තු මන්ත්‍රී විමල් වීරවංශ මහතා පැවසුවේ ජනතා විමුක්ති පෙරමුණ අතීතයේ සිටම පටු ප්‍රතිපත්තිවලින් සමන්විත වූ දේශපාලන පක්ෂයක් බවය.", "source": "https://sinhala.adaderana.lk/"},
{"title": "මහ බැංකු අධිපතිගේ රුව ඇතුළත් ව්‍යාජ AI විඩීයෝව ගැන විමර්ශන", "url": "https://sinhala.adaderana.lk/news/207426", "cover_image": "https://s3.amazonaws.com/adaderanasinhala/1741349593-CBSL-L.jpg", "date_published": "2025-03-07T17:43:00Z", "content": "ෆේස්බුක් ඇතුළු සමාජ මාධ්‍යවල මහ බැංකු අධිපතිවරයාගේ රුව අනිසි ලෙස යොදාගනිමින් AI තාක්ෂණයෙන් නිර්මාණය කරන ලද වංචනික වීඩියෝ සම්බන්ධයෙන් ශ්‍රී ලංකා මහ බැංකුව අනතුරු අඟවයි. එවැනි රැවටිලිකාර වීඩියෝ මගින් නීතිය මගින් තහනම් කරන ලද ආයෝජන ක්‍රම මහ බැංකු අධිපතිවරයා විසින් අනුමත කරන බව ව්‍යාජ ලෙස නිරූපණය කරන අතර එවැනි ආයෝජන සඳහා ජනතාව යොමු කිරීමට අදාළ වංචා සැලසුම් කිරීම මෙවැනි වීඩියෝ මුදාහැරීමේ අරමුණ වේ. මෙම වීඩියෝ AI තාක්ෂණය මගින් නිර්මාණය කරන ලද අන්තර්ගතයන් භාවිත කරමින් මහජනතාව නොමඟ යැවීමට වංචනික පාර්ශ්වයන් විසින් සිදුකරන අතර මහ බැංකුව ජනතාවගෙන් ඉල්ලා සිටින්නේ එවැනි වංචනික ක්‍රියාවන්ට හසු නොවන ලෙසය. ඒ අනුව පහත සඳහන් කරුණු වෙත අවධානය යොමු කරන ලෙස මහ බැංකුව ජනතාවගෙන් ඉල්ලා සිටී. මෙවැනි වංචාවන්ට එරෙහිව අවශ්‍ය නීතිමය පියවර ගැනීම සඳහා ශ්‍රී ලංකා මහ බැංකුව නීතිය ක්‍රියාත්මක කරන ආයතන සමඟ ක්‍රියාකාරීව කටයුතු කරන බවද දැනුම්දෙයි.", "source": "https://sinhala.adaderana.lk/"},
{"title": "විශ්‍රාමික මහාචාර්ය යුවළගෙන් කප්පම් ගත් පින්තාරු බාස් අල්ලයි", "url": "https://sinhala.adaderana.lk/news/207435", "cover_image": "https://s3.amazonaws.com/adaderanasinhala/1741364039-arrested-paintter-600.jpg", "date_published": "2025-03-07T21:44:00Z", "content": "බම්බලපිටිය ප්‍රදේශයේ පදිංචි විශ්‍රාමික මහාචාර්ය දෙපළකගෙන් වරින් වර රුපියල් ලක්ෂ පනහක කප්පම් මුදලක් ලබා ගත් සැකකරුවෙකු පොලීසිය විසින් අත්අඩංගුවට ගෙන තිබේ. අදාළ සැකකරු විසින් අංජුගේ ගෝලයෙකු බව පවසමින් අදාළ විශ්‍රාමික මහාචාර්ය දෙපළගෙන් මෙලෙස කප්පම් මුදල් ලබා ගෙන ඇත. අත්අඩංගුවට ගෙන ඇත්තේ පිළියන්දල පැලැන්වත්ත ප්‍රදේශයේ පදිංචිකරුවෙකු වන 47 හැවිරිදි කුලී සේවයේ නිරත තිදරු පියෙකි. මීට වසරකට පෙර පින්තාරුකරුවෙකු ලෙස බම්බලපිටිය ප්‍රදේශයේ පිහිටි මහාචාර්ය දෙපළගේ නිවසෙහි පින්තාරු කිරීමට පැමිණි මෙම සැකකරු විශ්‍රාමික මහාචාර්ය දෙපළ සන්තකයේ මුදල් ඇති බව දැනගැනීමෙන් පසු රුපියල් ලක්ෂ 25, 12, 3, 5 ආදි ලෙස වරින් වර අදාළ දෙපළ බියගන්වා මුදල් ලබා ගෙන තිබේ. පසුගිය පෙබරවාරි මස නැවත සැකකරු විසින් රුපියල් ලක්ෂ 8ක මුදලක් ඉල්ලා සිටි අවස්ථාවේදී අදාළ යුවළ විසින් සිය පදිංචි නිවස අතරහැර යාමට සූදානම්ව සිට ඇති අතර සිද්ධිය සම්බන්ධව එම දෙපළ විසින් අසල්වාසියෙකු සමග පවසා තිබේ. ඒ අනුව එම අසල්වැසියා විසින් මේ සම්බන්ධව බම්බලපිටිය පොලීසියට කරන ලද දැනුවත් කිරීම අනුව ක්‍රියාත්මක වූ පොලිස් නිලධාරීන් සැකකරු අත්අඩංගුවට ගෙන තිබේ. අදාළ සැකකරු මෙම ලබා ගත් කම්පම් මුදල් යොදා සැකකරු සූදු ක්‍රිඩාවේ නියැලී ඇතැයිද තවත් මුදල් ප්‍රමාණයක් වියදම් කර තවත් ගෘහ උපකරණ කිහිපයක්ද මිලදී ගෙන ඇතැයිද පොලීසිය පවසයි. අත්අඩංගුවට ගත් සැකකරු අද දින අලුත්කඩේ අංක 3 අධිකරණයට ඉදිරිපත් කිරීමෙන් අනතුරුව එළැඹෙන 17 වැනි දින තෙක් රක්ෂිත බන්ධනාගාරගත කිරීමට ද නියෝග කර තිබේ.", "source": "https://sinhala.adaderana.lk/"},
{"title": "ගිනිගත් නිවාසවලට රජයෙන් වන්දිත් අරන් ගෙවලුත් අරන්", "url": "https://sinhala.adaderana.lk/news/207428", "cover_image": "https://s3.amazonaws.com/adaderanasinhala/1741352348-niwasa-L.jpg", "date_published": "2025-03-07T18:03:00Z", "content": "අරගල සමයේ නිවාස ගිනිගත් මන්ත්‍රීන් සඳහා රජයෙන් ලබාගත් වන්දි මුදල්වලට අමතරව රජයේ වියත්පුර නිවාස සංකීර්ණයෙන් නිවාස ලබාගෙන ඇති බව අද (07) පාර්ලිමේන්තුවේදී අනාවරණය කෙරුණි. පන්නිපිටිය වීර මාවතේ පිහිටි වියත්පුර නිවාස සංකීර්ණයේ Block 05 හි නිවාස ලබාදෙන ලෙස පහත මන්ත්‍රීවරුන් එවකට පාර්ලිමේන්තුවේ කථානායක වෙත ඉල්ලීම් කර තිබේ. ඒ අනුව පහත සඳහන් මන්ත්‍රීන් 26 දෙනෙක් සඳහා වියත්පුර නිවාස සංකීර්ණයෙන් නිවාස ලබාදී ඇත. ඉහත නිවාස සංකීර්ණයේ නිවාස විකිණීමේදී සාමාන්‍ය ගැණුම්කරුවන් සඳහා නිවාස විකුණුම් ක්‍රමවේදය වන්නේ නිවසේවල වටිනාකමින් මුලින් 50%ක් ලබාදී වසරක් ඇතුළත සියලු මුදල් ගෙවා අවසන් කළ පසු නිවාස ලබාදීමය.  නමුත් පහත සඳහන් මන්ත්‍රීවරුන් මූලික ගෙවීම 25%ක් ලෙස අඩු කොට ඉතිරිය වසර 15ක් තුළ ගෙවීමට ක්‍රමවේදයක් සකසා ගෙන නිවාස මිලදී ගෙන ඇත.  එම නිවාසයන්හි වටිනාකම තීරණය කොට ඇත්තේ දේපළෙහි ආරම්භක තක්සේරු මුදල සහ වර්තමාන තක්සේරු මුදල එකතු කොට එය දෙකෙන් බෙදා ගණනය වන මුදල දේපළෙහි වටිනාකම් වශයෙන් ගෙවීමට කටයුතු සලසා ගෙන බවද අනාවරණය වී ඇත. මේ සම්බන්ධයෙන් පාර්ලිමේන්තුවේදී අදහස් දැක්වූ නියෝජ්‍ය අමාත්‍ය ටී. බී. සරත් මහතා නිවාස ලබාගත් මන්ත්‍රී ලැයිස්තුව පහතින්,", "source": "https://sinhala.adaderana.lk/"},
{"title": "කටුනායක ඉංජිනේරු තාක්ෂණ ආයතනයේ ගැටලු විසඳීමට කමිටුවක්", "url": "https://sinhala.adaderana.lk/news/207438", "cover_image": "https://s3.amazonaws.com/adaderanasinhala/1741367161-600.jpg", "date_published": "2025-03-07T22:31:00Z", "content": "කටුනායක ඉංජිනේරු තාක්ෂණ ආයතනයේ අධ්‍යයන, සුබසාධන ගැටලු විසඳීම සඳහා විශේෂඥ කමිටුවක් පත් කර තිබේ. ජාතික ආධුනිකත්ව හා කාර්මික පුහුණු කිරීමේ අධිකාරිය යටතේ පවතින කටුනායක ඉංජිනේරු තාක්ෂණ ආයතනයේ අධ්‍යයන පාඨමාලා පිළිබඳ වසර ගණනාවක් තිස්සේ උද්ගතව ඇති ගැටලුකාරි තත්‍ත්වය සහ ආයතනයේ ඉදිරි කටයුතු සම්බන්ධයෙන් අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යවරිය ලෙස අග්‍රාමාත්‍ය හරිනි අමරසූරිය වෙත නිර්දේශ සහ යෝජනා ලබා ගැනීම සඳහා මෙම කමිටුව පත් කර ඇත. කමිටුව සඳහා නිලධාරීන් හය දෙනෙකුගෙන් සමන්විත වන අතර එහි කැඳවුම්කරු ලෙස අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශයේ අතිරේක ලේකම් (වෘත්තීය පුහුණු) සමන්ති සේනානායක මහත්මිය පත් කර තිබේ. එමෙන්ම කමිටු සාමාජිකයන් ලෙස විශ්ව විද්‍යාල ප්‍රතිපාදන කොමිෂන් සභා සාමාජික ජ්‍යෙෂ්ඨ මහාචාර්ය ඕ.ජී. දයාරත්න (කමිටු සභාපති),  අධ්‍යාපන, උසස් අධ්‍යාපන හා වෘත්තිය අධ්‍යාපන අමාත්‍යාංශයේ, උසස් අධ්‍යාපන අංශයේ අතිරේක ලේකම් (සංවර්ධන) එච්. අප්සරා කල්දේරා, ශ්‍රී ලංකා ඉංජිනේරු කවුන්සිල සාමාජික දනුත් ඉලුක්කුඹුර, වරලත් ඉංජිනේරු එම්.එම්.ස්ටැන්ලි මොරේමඩ, පේරාදෙණිය විශ්ව විද්‍යාලයේ ඉංජිනේරු පීඨයේ මහාචාර්ය කුශාන් කල්මිත් විජේසුන්දර, ජාතික ආධුනිකත්ව සහ කාර්මික පුහුණු කිරීම් අධිකාරියේ සභාපති එච්.ඒ අබ්දුල් සත්තාර් යන මහත්ම මහත්මීන් පත් කර තිබේ.", "source": "https://sinhala.adaderana.lk/"},
{"title": "විශ්‍රාමික මහාචාර්ය යුවළගෙන් කප්පම් ගත් පින්තාරු බාස් අල්ලයි", "url": "https://sinhala.adaderana.lk/news/207435/%E0%B7%80%E0%B7%92%E0%B7%81%E0%B7%8A%E2%80%8D%E0%B6%BB%E0%B7%8F%E0%B6%B8%E0%B7%92%E0%B6%9A-%E0%B6%B8%E0%B7%84%E0%B7%8F%E0%B6%A0%E0%B7%8F%E0%B6%BB%E0%B7%8A%E0%B6%BA-%E0%B6%AF%E0%B7%99%E0%B6%B4%E0%B7%85%E0%B6%9A%E0%B6%9C%E0%B7%99%E0%B6%B1%E0%B7%8A-%E0%B6%9A%E0%B6%B4%E0%B7%8A%E0%B6%B4%E0%B6%B8%E0%B7%8A-%E0%B6%9C%E0%B6%AD%E0%B7%8A-%E0%B6%B4%E0%B7%92%E0%B6%B1%E0%B7%8A%E0%B6%AD%E0%B7%8F%E0%B6%BB%E0%B7%94-%E0%B6%B6%E0%B7%8F%E0%B7%83%E0%B7%8A-%E0%B6%85%E0%B6%BD%E0%B7%8A%E0%B6%BD%E0%B6%BA%E0%B7%92", "cover_image": "https://s3.amazonaws.com/adaderanasinhala/1741364039-arrested-paintter-600.jpg", "date_published": "2025-03-07T21:44:00Z", "content": "බම්බලපිටිය ප්‍රදේශයේ පදිංචි විශ්‍රාමික මහාචාර්ය දෙපළකගෙන් වරින් වර රුපියල් ලක්ෂ පනහක කප්පම් මුදලක් ලබා ගත් සැකකරුවෙකු පොලීසිය විසින් අත්අඩංගුවට ගෙන තිබේ. අදාළ සැකකරු විසින් අංජුගේ ගෝලයෙකු බව පවසමින් අදාළ විශ්‍රාමික මහාචාර්ය දෙපළගෙන් මෙලෙස කප්පම් මුදල් ලබා ගෙන ඇත. අත්අඩංගුවට ගෙන ඇත්තේ පිළියන්දල පැලැන්වත්ත ප්‍රදේශයේ පදිංචිකරුවෙකු වන 47 හැවිරිදි කුලී සේවයේ නිරත තිදරු පියෙකි. මීට වසරකට පෙර පින්තාරුකරුවෙකු ලෙස බම්බලපිටිය ප්‍රදේශයේ පිහිටි මහාචාර්ය දෙපළගේ නිවසෙහි පින්තාරු කිරීමට පැමිණි මෙම සැකකරු විශ්‍රාමික මහාචාර්ය දෙපළ සන්තකයේ මුදල් ඇති බව දැනගැනීමෙන් පසු රුපියල් ලක්ෂ 25, 12, 3, 5 ආදි ලෙස වරින් වර අදාළ දෙපළ බියගන්වා මුදල් ලබා ගෙන තිබේ. පසුගිය පෙබරවාරි මස නැවත සැකකරු විසින් රුපියල් ලක්ෂ 8ක මුදලක් ඉල්ලා සිටි අවස්ථාවේදී අදාළ යුවළ විසින් සිය පදිංචි නිවස අතරහැර යාමට සූදානම්ව සිට ඇති අතර සිද්ධිය සම්බන්ධව එම දෙපළ විසින් අසල්වාසියෙකු සමග පවසා තිබේ. ඒ අනුව එම අසල්වැසියා විසින් මේ සම්බන්ධව බම්බලපිටිය පොලීසියට කරන ලද දැනුවත් කිරීම අනුව ක්‍රියාත්මක වූ පොලිස් නිලධාරීන් සැකකරු අත්අඩංගුවට ගෙන තිබේ. අදාළ සැකකරු මෙම ලබා ගත් කම්පම් මුදල් යොදා සැකකරු සූදු ක්‍රිඩාවේ නියැලී ඇතැයිද තවත් මුදල් ප්‍රමාණයක් වියදම් කර තවත් ගෘහ උපකරණ කිහිපයක්ද මිලදී ගෙන ඇතැයිද පොලීසිය පවසයි. අත්අඩංගුවට ගත් සැකකරු අද දින අලුත්කඩේ අංක 3 අධිකරණයට ඉදිරිපත් කිරීමෙන් අනතුරුව එළැඹෙන 17 වැනි දින තෙක් රක්ෂිත බන්ධනාගාරගත කිරීමට ද නියෝග කර තිබේ.", "source": "https://sinhala.adaderana.lk/"},
{"title": "අතුරුදන්වී සිටි 19 හැවිරිදි තරුණියකගේ සිරුර හමුවෙයි", "url": "https://sinhala.adaderana.lk/news/207434/%E0%B6%85%E0%B6%AD%E0%B7%94%E0%B6%BB%E0%B7%94%E0%B6%AF%E0%B6%B1%E0%B7%8A%E0%B7%80%E0%B7%93-%E0%B7%83%E0%B7%92%E0%B6%A7%E0%B7%92-19-%E0%B7%84%E0%B7%90%E0%B7%80%E0%B7%92%E0%B6%BB%E0%B7%92%E0%B6%AF%E0%B7%92-%E0%B6%AD%E0%B6%BB%E0%B7%94%E0%B6%AB%E0%B7%92%E0%B6%BA%E0%B6%9A%E0%B6%9C%E0%B7%9A-%E0%B7%83%E0%B7%92%E0%B6%BB%E0%B7%94%E0%B6%BB-%E0%B7%84%E0%B6%B8%E0%B7%94%E0%B7%80%E0%B7%99%E0%B6%BA%E0%B7%92", "cover_image": "https://s3.amazonaws.com/adaderanasinhala/1741362192-ingiriya-L.jpg", "date_published": "2025-03-07T21:13:00Z", "content": "අතුරුදන්වී සිටි 19 හැවිරිදි තරුණියකගේ මළසිරුරක් කළු ගඟේ ඉලුක්මණ්ඩිය ඉවුරේ පාවෙමින් තිබියදී සොයාගෙන තිබේ. පසුගිය 2 වනදා සිට මෙම තරුණිය අතුරුදන්වී සිටි බවට ඇයගේ සහෝදරයා විසින් ඉංගිරිය පොලීසියට පැමිණිලි කර තිබුණි. මෙසේ අබිරහස් ලෙස මියගොස් ඇත්තේ ඉංගිරිය රයිගම්වත්ත ප්‍රදේශයේ පදිංචි 19 හැවිරිදි කාව්‍යා සුභාෂිණි නමැති තරුණියකි.  පසුගිය 02 වනදා ඇය සේවය කළ ඉංගිරිය සුපිරි වෙළෙඳසැලෙන් සේවය නිමකර පස්වරු 5:30 ට පිටවී ගොස් ඇති අතර ඉන් පසු ඇය  අතුරුදන්වී තිබුණි. ඇයගේ අතුරුදන්වීම සම්බන්ධයෙන් ඇය සම්බන්ධතා පැවැත්වූ  හල්වතුර ප්‍රදේශයේ විදුහලක 30 හැවිරිදි ගුරුවරයකුගෙන් ද පොලීසිය ප්‍රශ්න කර තිබුණි. එහිදී ගුරුවරයා විසින් පවසා ඇත්තේ මියගිය තරුණිය 2 වනදා අවස්ථා 2කදී තමන්ට කතා කළ බවත් ඉන්පසු කිසිදු තොරතුරක් නොලැබුණු බවත් ය. අතුරුදන්වූ තරුණියගේ සිරුර හමුවීමත් සමග සැකකාර ගුරුවරයා ද එදිනම හල්වතුර ප්‍රදේශයේ නිවසක ගෙල වැලලාගෙන මියගොස් සිටියදී සොයාගෙන ඇත. සිද්ධිය සම්බන්ධයෙන් බුලත්සිංහල පොලීසිය සහ ඉංගිරිය පොලීසිය වැඩිදුර විමර්ශන සිදුකරයි.", "source": "https://sinhala.adaderana.lk/"},
{"title": "ක්ලීන් ශ්‍රී ලංකා කාර්යසාධක බළකාය ජනපති හමුවෙයි", "url": "https://sinhala.adaderana.lk/news/207433/%E0%B6%9A%E0%B7%8A%E0%B6%BD%E0%B7%93%E0%B6%B1%E0%B7%8A-%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F-%E0%B6%9A%E0%B7%8F%E0%B6%BB%E0%B7%8A%E0%B6%BA%E0%B7%83%E0%B7%8F%E0%B6%B0%E0%B6%9A-%E0%B6%B6%E0%B7%85%E0%B6%9A%E0%B7%8F%E0%B6%BA-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B7%84%E0%B6%B8%E0%B7%94%E0%B7%80%E0%B7%99%E0%B6%BA%E0%B7%92", "cover_image": "https://s3.amazonaws.com/adaderanasinhala/1741358083-PMD-600.jpg", "date_published": "2025-03-07T20:04:00Z", "content": "ජනාධිපති අනුර කුමාර දිසානායක මහතා සහ “ක්ලීන් ශ්‍රී ලංකා” කාර්යසාධක බලකායේ සාමාජිකයන් අතර හමුවක් අද (07) ජනාධිපති කාර්යාලයේදී පැවැත්විණි.  “ක්ලීන් ශ්‍රී ලංකා ” වැඩසටහනේ වත්මන් ප්‍රගතිය සහ ඉදිරි සැලසුම් පිළිබඳ මෙහිදී දීර්ඝ ලෙස සාකච්ඡා කෙරිණි. සමාජීය, පාරිසරික හා ආචාර ධාර්මික පිබිදීමක් මගින් සමාජය වඩා දියුණු මට්ටමකට ඔසවා තැබීමේ අරමුණ ඉටු කර ගැනීම සඳහා ක්ලීන් ශ්‍රි ලංකා වැඩසටහන සැලසුම් කිරීම, මෙහෙයවීම සහ ක්‍රියාත්මක කිරීම ක්ලීන් ශ්‍රී ලංකා කාර්ය සාධක බලකාය වෙත පවරා තිබේ. ක්ලීන් ශ්‍රී ලංකා කාර්ය සාධක බලකායේ සභාපති සහ ජනාධිපති ලේකම් ආචාර්ය නන්දික සනත් කුමානායක, ලේකම් සහ කැඳවුම්කරු ජනාධිපති ජ්‍යෙෂ්ඨ අතිරේක ලේකම් ජී.එම්.ආර්.ඩී. අපොන්සු, යුද හමුදාපති මේජර් ජෙනරාල් ලසන්ත රොද්‍රිගෝ,  නාවික හමුදාපති රියර් අද්මිරාල් කාංචන බානගොඩ, ගුවන් හමුදාපති එයාර් මාර්ෂල් වාසු බන්දු එදිරිසිංහ, වැඩබලන පොලිස්පති  ජ්‍යෙෂ්ඨ නියෝජ්‍ය පොලිස්පති ප්‍රියන්ත වීරසූරිය යන මහත්වරු ඇතුළු “ක්ලීන් ශ්‍රී ලංකා” කාර්යසාධක බලකායේ සාමාජිකයෝද, ජනාධිපති ජ්‍යෙෂ්ඨ අතිරේක ලේකම්වරුන් වන කපිල ජනක බණ්ඩාර,  රෝෂන් ගමගේ යන මහත්වරුද, “ක්ලීන් ශ්‍රී ලංකා ” වැඩසටහනේ නිලධාරීන් පිරිසක්ද  මෙම සාකච්ඡාවට එක්ව සිටියහ.", "source": "https://sinhala.adaderana.lk/"},
{"title": "විමල්ගේ සඳේ ගින්දර එළිදකී", "url": "https://sinhala.adaderana.lk/news/207439/%E0%B7%80%E0%B7%92%E0%B6%B8%E0%B6%BD%E0%B7%8A%E0%B6%9C%E0%B7%9A-%E0%B7%83%E0%B6%B3%E0%B7%9A-%E0%B6%9C%E0%B7%92%E0%B6%B1%E0%B7%8A%E0%B6%AF%E0%B6%BB-%E0%B6%91%E0%B7%85%E0%B7%92%E0%B6%AF%E0%B6%9A%E0%B7%93", "cover_image": "https://s3.amazonaws.com/adaderanasinhala/1741367142-wimal-W-L.jpg", "date_published": "2025-03-07T22:33:00Z", "content": "ජාතික නිදහස් පෙරමුණේ නායක හිටපු පාර්ලිමේන්තු මන්ත්‍රී විමල් වීරවංශ මහතා 1988/89 කාලවකවානුවේ සිය ජීවන අත්දැකීම් ද  අලළා රචනා කළ \"සඳේ ගින්දර\" නම් නවකථාව අද (07) එළිදැක්විය. ඒ, බස්නාහිර පළාත් සෞන්දර්ය කලා නිකේතනයේදීය. එහිදී අදහස් දක්වමින් ජාතික නිදහස් පෙරමුණේ නායක හිටපු පාර්ලිමේන්තු මන්ත්‍රී විමල් වීරවංශ මහතා පැවසුවේ ජනතා විමුක්ති පෙරමුණ අතීතයේ සිටම පටු ප්‍රතිපත්තිවලින් සමන්විත වූ දේශපාලන පක්ෂයක් බවය.", "source": "https://sinhala.adaderana.lk/"},
{"title": "කටුනායක ඉංජිනේරු තාක්ෂණ ආයතනයේ ගැටලු විසඳීමට කමිටුවක්", "url": "https://sinhala.adaderana.lk/news/207438/%E0%B6%9A%E0%B6%A7%E0%B7%94%E0%B6%B1%E0%B7%8F%E0%B6%BA%E0%B6%9A-%E0%B6%89%E0%B6%82%E0%B6%A2%E0%B7%92%E0%B6%B1%E0%B7%9A%E0%B6%BB%E0%B7%94-%E0%B6%AD%E0%B7%8F%E0%B6%9A%E0%B7%8A%E0%B7%82%E0%B6%AB-%E0%B6%86%E0%B6%BA%E0%B6%AD%E0%B6%B1%E0%B6%BA%E0%B7%9A-%E0%B6%9C%E0%B7%90%E0%B6%A7%E0%B6%BD%E0%B7%94-%E0%B7%80%E0%B7%92%E0%B7%83%E0%B6%B3%E0%B7%93%E0%B6%B8%E0%B6%A7-%E0%B6%9A%E0%B6%B8%E0%B7%92%E0%B6%A7%E0%B7%94%E0%B7%80%E0%B6%9A%E0%B7%8A", "cover_image": "https://s3.amazonaws.com/adaderanasinhala/1741367161-600.jpg", "date_published": "2025-03-07T22:31:00Z", "content": "කටුනායක ඉංජිනේරු තාක්ෂණ ආයතනයේ අධ්‍යයන, සුබසාධන ගැටලු විසඳීම සඳහා විශේෂඥ කමිටුවක් පත් කර තිබේ. ජාතික ආධුනිකත්ව හා කාර්මික පුහුණු කිරීමේ අධිකාරිය යටතේ පවතින කටුනායක ඉංජිනේරු තාක්ෂණ ආයතනයේ අධ්‍යයන පාඨමාලා පිළිබඳ වසර ගණනාවක් තිස්සේ උද්ගතව ඇති ගැටලුකාරි තත්‍ත්වය සහ ආයතනයේ ඉදිරි කටයුතු සම්බන්ධයෙන් අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යවරිය ලෙස අග්‍රාමාත්‍ය හරිනි අමරසූරිය වෙත නිර්දේශ සහ යෝජනා ලබා ගැනීම සඳහා මෙම කමිටුව පත් කර ඇත. කමිටුව සඳහා නිලධාරීන් හය දෙනෙකුගෙන් සමන්විත වන අතර එහි කැඳවුම්කරු ලෙස අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශයේ අතිරේක ලේකම් (වෘත්තීය පුහුණු) සමන්ති සේනානායක මහත්මිය පත් කර තිබේ. එමෙන්ම කමිටු සාමාජිකයන් ලෙස විශ්ව විද්‍යාල ප්‍රතිපාදන කොමිෂන් සභා සාමාජික ජ්‍යෙෂ්ඨ මහාචාර්ය ඕ.ජී. දයාරත්න (කමිටු සභාපති),  අධ්‍යාපන, උසස් අධ්‍යාපන හා වෘත්තිය අධ්‍යාපන අමාත්‍යාංශයේ, උසස් අධ්‍යාපන අංශයේ අතිරේක ලේකම් (සංවර්ධන) එච්. අප්සරා කල්දේරා, ශ්‍රී ලංකා ඉංජිනේරු කවුන්සිල සාමාජික දනුත් ඉලුක්කුඹුර, වරලත් ඉංජිනේරු එම්.එම්.ස්ටැන්ලි මොරේමඩ, පේරාදෙණිය විශ්ව විද්‍යාලයේ ඉංජිනේරු පීඨයේ මහාචාර්ය කුශාන් කල්මිත් විජේසුන්දර, ජාතික ආධුනිකත්ව සහ කාර්මික පුහුණු කිරීම් අධිකාරියේ සභාපති එච්.ඒ අබ්දුල් සත්තාර් යන මහත්ම මහත්මීන් පත් කර තිබේ.", "source": "https://sinhala.adaderana.lk/"}
]